<!DOCTYPE html PUBLIC "-//W3C//DTD HTML 4.01 Transitional//EN"
"http://www.w3.org/TR/html4/loose.dtd">
<html><head><title>CONTRATTO ALL YOU CAN LEADS | PACCHETTI</title>
<meta http-equiv="Content-Type" content="text/html; charset=UTF-8">
</head>
<body>
<div style="page-break-before:always; page-break-after:always"><div><p> <br/></p>
<p><b>CONTRATTO ALL YOU CAN LEADS | PACCHETTO PERFORMANCE <br/></b>Di seguito anche semplicemente &#8220;Contratto&#8221; <br/></p>
<p>Tra <br/></p>
<p>4YOU 4YOUR FUTURE SOCIEDAD LTDA, con sede legale in Avenida Touroperador Neckermann 3, Campo <br/>Internacional, Maspalomas, 35100, Spagna, CIF B44593010, rappresentata dall&#8217;Amministratore Unico Giacomo <br/>Romano (di seguito, il &#8220;Consulente&#8221; o il &#8220;Fornitore&#8221;). <br/></p>
<p>e <br/></p>
<p>______________________________ , con sede legale in ______________________________&#8203; , C.F./P.IVA <br/>____________________ , rappresentata da ______________________________ in qualit&#224; di ____________________ , <br/>(di seguito &#8220;Committente&#8221; o &#8220;Cliente&#8221;) <br/></p>
<p>nel prosieguo congiuntamente indicati come &#8220;Parti&#8221;. <br/></p>
<p>premesso che <br/></p>
<p>-&#8203; Il Consulente &#232; la societ&#224; 4YOU 4YOUR FUTURE SOCIEDAD LTDA, operante nel settore dell&#8217;outreach <br/>multicanale e dei servizi di lead generation e appointment setting, volta a supportare le imprese <br/>nell&#8217;acquisizione di contatti qualificati e nello sviluppo di nuove opportunit&#224; d&#8217;affari. <br/></p>
<p>-&#8203; Il Committente, conscio delle capacit&#224; professionali del Consulente, intende avvalersi di tali <br/>competenze e stipulare il presente contratto (&#8220;Contratto&#8221;); <br/></p>
<p>-&#8203; Il Committente dichiara e garantisce di agire nell&#8217;esercizio della propria attivit&#224; d&#8217;impresa o <br/>professionale e non in qualit&#224; di consumatore ai sensi del D.Lgs. 206/2005. Le Parti convengono che il <br/>presente Contratto &#232; concluso tra professionisti e, pertanto, non trovano applicazione le disposizioni <br/>del Codice del Consumo (ivi incluso il diritto di recesso di 14 giorni); <br/></p>
<p>-&#8203; Nello specifico, il Committente intende avvalersi dei servizi professionali del Consulente per la <br/>generazione e pianificazione di appuntamenti qualificati con potenziali clienti; <br/></p>
<p>-&#8203; La presente scrittura ha valore di contratto tra le Parti (&#8220;Contratto&#8221;). <br/></p>
<p>Tutto ci&#242; premesso, che costituisce parte integrante ed essenziale del Contratto, le Parti, come in epigrafe <br/>identificate <br/></p>
<p>convengono e stipulano quanto segue: <br/></p>
<p><b>Articolo 1. Oggetto  <br/></b></p>
<p>1.1 Il presente Contratto ha ad oggetto l&#8217;erogazione, da parte del Consulente, di servizi di lead generation e <br/>appointment setting in favore del Committente, finalizzati a favorire nuove opportunit&#224; di contatto commerciale. <br/></p>
<p>1.2 L&#8217;attivit&#224; del Consulente si configura come obbligazione di mezzi e non di risultato, restando esclusa <br/>qualsiasi garanzia in merito al raggiungimento di specifici obiettivi economici o di fatturato. <br/></p>
<p>1.3 Il Committente definisce i parametri del proprio Ideal Customer Profile (ICP), indicando i criteri di <br/>individuazione dei prospect di interesse (area geografica, settore di appartenenza e minimo di fatturato annuo). Il <br/>Consulente, avvalendosi di strumenti digitali, tecnologie di intelligenza artificiale e procedure analitiche, si <br/>impegna a tradurre tali indicazioni in attivit&#224; operative, a effettuare verifiche di coerenza e, ove necessario, a <br/>proporre al Committente suggerimenti di affinamento. In tale contesto, il Consulente provveder&#224; alla generazione <br/>e pianificazione di contatti e appuntamenti qualificati con soggetti coerenti con i parametri concordati. <br/></p>
<p>1.4 Il Committente resta l&#8217;unico responsabile della propria proposta commerciale, del pricing e delle condizioni <br/>di vendita. Il Consulente, nell&#8217;ambito delle attivit&#224; di lead generation e appointment setting, potr&#224; supportare il <br/>Committente nell&#8217;adattamento operativo dei messaggi di outreach ai diversi segmenti di mercato identificati, <br/></p>
<p> <br/></p>
<p>1 </p>

</div></div>
<div style="page-break-before:always; page-break-after:always"><div><p> <br/></p>
<p>formulando suggerimenti volti a favorire l&#8217;interesse dei prospect e la pianificazione di appuntamenti qualificati. <br/>Resta inteso che ogni decisione finale relativa ai contenuti commerciali, alle offerte e alle condizioni economiche <br/>proposte ai clienti spetta esclusivamente al Committente. <br/></p>
<p>1.5 Il Consulente si impegna a progettare una sequenza strutturata di contatti e messaggi outreach coerenti con <br/>l&#8217;evoluzione dei fabbisogni del Committente; a collaborare con quest&#8217;ultimo per definire messaggi e materiali di <br/>supporto volti a facilitare la generazione di appuntamenti qualificati e lo sviluppo di nuove opportunit&#224; d&#8217;affari. <br/></p>
<p>1.6 Il Consulente, ai fini dell&#8217;esecuzione del presente Contratto, potr&#224; costituire e utilizzare banche dati di <br/>contatti qualificati, con particolare riferimento a soggetti dotati di potere decisionale. Tali recapiti saranno <br/>selezionati mediante procedure di verifica multi-fase e utilizzati esclusivamente per finalit&#224; di lead generation e <br/>appointment setting in favore del Committente. La titolarit&#224; delle banche dati rimane in capo al Consulente, fatti <br/>salvi i diritti del Committente a ricevere i risultati dell&#8217;attivit&#224; svolta. <br/></p>
<p>1.7 Il Consulente si impegna ad adottare una metodologia di selezione e qualificazione dei contatti, <br/>comprendente un sistema primario di screening focalizzato sui soggetti con potere decisionale e un <br/>meccanismo secondario di verifica mediante personale specializzato e/o strumenti tecnologici, inclusi sistemi di <br/>intelligenza artificiale. I criteri di selezione saranno progressivamente perfezionati sulla base dei risultati <br/>conseguiti e delle esigenze condivise con il Committente. <br/></p>
<p>1.8 Il Consulente si impegna a sviluppare metodologie interne e procedure operative volte a ottimizzare il <br/>processo di generazione dei contatti e degli appuntamenti qualificati, con eventuali attivit&#224; di test e <br/>miglioramento continuo delle proprie comunicazioni di outreach. Tali attivit&#224; restano limitate alla fase di lead <br/>generation e appointment setting, mentre la gestione del processo di vendita e delle relative comunicazioni &#232; di <br/>esclusiva competenza del Committente. <br/></p>
<p>1.9 Nell&#8217;ambito dello svolgimento delle attivit&#224; previste dal presente Contratto, il Consulente si riserva il diritto e <br/>la libert&#224; di avvalersi di collaboratori, sub-fornitori e soggetti terzi qualificati, al fine di ottimizzare e migliorare le <br/>prestazioni concordate. Ci&#242; comporta la possibilit&#224; per il Consulente di delegare o commissionare parte delle <br/>attivit&#224; a terzi, nel rispetto di standard qualitativi, tempistiche, e tutto quanto convenuto nel presente Contratto. <br/></p>
<p>1.10 Il Consulente avr&#224; l&#8217;onere di assicurare che tutti i collaboratori e soggetti terzi coinvolti nell&#8217;espletamento <br/>dell&#8217;attivit&#224; agiscano in conformit&#224; con i principi e gli standard etici e professionali adottati dal medesimo <br/>Consulente, garantendo in ogni momento la qualit&#224; e l'integrit&#224; dei servizi forniti. <br/></p>
<p>1.11 Ciascuna Parte &#232; responsabile degli adempimenti privacy e di marketing del proprio ambito. Il Committente <br/>garantisce la liceit&#224; delle finalit&#224; e delle basi giuridiche relative ai destinatari target e fornisce al Consulente <br/>istruzioni conformi. Il Consulente, per quanto di ragione, esegue le attivit&#224; in conformit&#224; alla normativa <br/>applicabile (inclusi GDPR e norme anti-spam) nei Paesi target condivisi, assicurando informative e meccanismi <br/>di opt-out nei canali di outreach ove richiesti. <br/></p>
<p>1.11-bis Le Parti agiscono quali titolari autonomi del trattamento ai sensi dell&#8217;art. 4 GDPR, ciascuna per i <br/>trattamenti ricadenti nel proprio ambito di competenza. Ciascuna Parte manleva e tiene indenne l&#8217;altra da <br/>pretese, sanzioni o oneri derivanti da violazioni imputabili al proprio operato. <br/></p>
<p><b>Articolo 2. Obblighi del consulente <br/></b></p>
<p>2.1 Il Consulente si impegna a prestare la propria opera professionale con la massima diligenza, secondo <br/>quanto richiesto dalla natura dell&#8217;attivit&#224; esercitata e nel pieno rispetto delle leggi e delle normative vigenti <br/>applicabili al settore della consulenza commerciale e dei servizi di lead generation e appointment setting. <br/></p>
<p>2.2 Il Consulente assicura di svolgere la propria attivit&#224; in modo professionale e continuativo, impegnandosi a <br/>mettere a disposizione del Committente le proprie competenze, conoscenze avanzate e metodologie <br/>consolidate in materia di consulenza commerciale, lead generation e appointment setting, al fine di assicurare <br/>un servizio di qualit&#224; e in linea con gli standard professionali del settore. <br/></p>
<p>2.3 Il Consulente si obbliga a mantenere la massima riservatezza in relazione a tutte le informazioni, dati e <br/>documenti di cui verr&#224; a conoscenza nell&#8217;esecuzione del presente Contratto. Tale obbligo produrr&#224; effetti anche <br/>dopo la cessazione del rapporto e si estende a collaboratori e sub-fornitori del Consulente. Restano escluse <br/></p>
<p> <br/></p>
<p>2 </p>

</div></div>
<div style="page-break-before:always; page-break-after:always"><div><p> <br/></p>
<p>dall&#8217;obbligo le informazioni gi&#224; pubbliche, legittimamente acquisite da terzi o da comunicare per obbligo di <br/>legge o ordine dell&#8217;autorit&#224; competente, previa tempestiva informativa al Committente. Il Consulente si asterr&#224; <br/>dall&#8217;utilizzare le informazioni riservate per finalit&#224; diverse dall&#8217;esecuzione del Contratto o dal divulgarle a terzi <br/>senza il consenso scritto del Committente. <br/></p>
<p>2.4 Si specifica che l&#8217;obbligo di riservatezza riguarda non solo le informazioni espressamente classificate come <br/>tali, ma anche tutte quelle che, per la loro natura o contenuto, devono essere ragionevolmente considerate <br/>riservate. <br/></p>
<p>2.5 Nello specifico, il Consulente si impegna a: <br/></p>
<p>a.&#8203; mettere a disposizione i propri sistemi, tecnologie, know-how e collaboratori con l&#8217;obiettivo di <br/>generare contatti qualificati e appuntamenti in favore del Committente; <br/></p>
<p>b.&#8203; utilizzare, a propria discrezione, gli strumenti digitali e tecnologici ritenuti opportuni, inclusi <br/>sistemi di intelligenza artificiale, al fine di ottimizzare l&#8217;esecuzione dei servizi; <br/></p>
<p>c.&#8203; condividere con il Committente aggiornamenti periodici sull&#8217;andamento delle attivit&#224;, mediante <br/>report o sessioni di confronto concordate, senza obbligo di reperibilit&#224; continuativa. <br/></p>
<p><b>Articolo 3. Obblighi del Committente <br/></b></p>
<p>3.1 Il Committente si impegna a rispettare i seguenti obblighi per garantire l'efficace esecuzione del servizio e/o <br/>del prodotto fornito: <br/></p>
<p>a.&#8203; fornire personalmente, o tramite propri incaricati, feedback, materiali e informazioni <br/>eventualmente necessari all&#8217;esecuzione del Contratto, restando inteso che l&#8217;eventuale <br/>mancata o tardiva comunicazione non potr&#224; in alcun modo essere imputata al Consulente n&#233; <br/>pregiudicare il diritto di quest&#8217;ultimo al compenso pattuito. <br/></p>
<p>b.&#8203; Il Committente prende atto che il raggiungimento di qualsiasi percentuale di conversione <br/>dipende dalla propria capacit&#224; di vendita, dalle politiche commerciali e dal contesto di <br/>mercato, e pertanto non pu&#242; essere oggetto di garanzia da parte del Consulente. Resta inteso <br/>che l&#8217;obbligazione principale del Consulente si limita a fornire al Committente appuntamenti <br/>qualificati con soggetti coerenti con il target concordato, fermo restando che la gestione delle <br/>trattative e la conclusione delle vendite rimangono di esclusiva competenza del Committente. <br/></p>
<p>c.&#8203; Il Committente si impegna ad applicare e rispettare le procedure operative e le strategie <br/>concordate con il Consulente, collaborando attivamente per garantirne l&#8217;efficacia. Resta inteso <br/>che eventuali strumenti o metodologie utilizzati dal Consulente costituiscono parte della sua <br/>attivit&#224; interna e non obbligano quest&#8217;ultimo a consegnare materiali al Committente. <br/></p>
<p>3.1-bis Il Committente si impegna a comunicare eventuali richieste di spostamento o cancellazione degli <br/>Appuntamenti Qualificati con un preavviso minimo di 24 (ventiquattro) ore. In difetto di preavviso, <br/>l&#8217;Appuntamento si considera regolarmente svolto ai sensi dell&#8217;Art. 5.4 ed &#232; integralmente dovuto e fatturabile. <br/></p>
<p>3.2 Il Committente prende atto e accetta che la responsabilit&#224; relativa alla gestione commerciale, alle decisioni <br/>di acquisto e alla conclusione delle vendite resta a suo esclusivo carico, senza alcuna garanzia di risultato da <br/>parte del Consulente. <br/> <br/>3.3 Il mancato rispetto, anche parziale, degli obblighi di cui al presente articolo comporter&#224; automaticamente <br/>l&#8217;esclusione di qualsiasi responsabilit&#224; del Consulente in merito all&#8217;efficacia dei servizi, nonch&#233; la decadenza di <br/>ogni eventuale diritto del Committente a sollevare contestazioni, richiedere rimborsi o far valere pretese <br/>risarcitorie nei confronti del Consulente. <br/></p>
<p><b>Articolo 4. Efficacia e avvio dei servizi <br/></b></p>
<p>4.1 Il presente Contratto acquista piena validit&#224; ed efficacia alla data di sottoscrizione da parte di entrambe le <br/>Parti. <br/></p>
<p> <br/></p>
<p>3 </p>

</div></div>
<div style="page-break-before:always; page-break-after:always"><div><p> <br/></p>
<p>4.2 L&#8217;esecuzione operativa dei servizi avr&#224; inizio con le attivit&#224; preparatorie poste in essere dal Consulente, che <br/>costituiscono di per s&#233; dimostrazione sufficiente dell&#8217;avvio del servizio. <br/></p>
<p>4.3 La decorrenza e la durata del presente Contratto sono disciplinate dall&#8217;Articolo 6. <br/></p>
<p><b>Articolo 5. Corrispettivo e modalit&#224; di pagamento <br/></b></p>
<p>5.1 Alla sottoscrizione del presente Contratto, il Committente corrisponder&#224; al Consulente un importo pari a <br/>Euro 3.000,00 (tremila/00), a titolo di contributo iniziale per l&#8217;avvio delle attivit&#224; e la copertura dei costi <br/>organizzativi e tecnologici. Tale importo rappresenta una quota di ingresso, destinata a garantire la <br/>predisposizione e la messa in opera delle risorse necessarie all&#8217;erogazione dei servizi. La somma non &#232; oggetto <br/>di restituzione, in quanto riferita a costi e attivit&#224; che il Consulente sostiene fin dalla fase preparatoria. <br/></p>
<p>5.2 Successivamente, il corrispettivo per i servizi oggetto del presente Contratto sar&#224; determinato in funzione <br/>del numero di Appuntamenti Qualificati effettivamente generati. Il costo unitario di ciascun Appuntamento <br/>Qualificato &#232; fissato in Euro ________ (________/00) in relazione al singolo ICP concordato e sar&#224; corrisposto dal <br/>Committente al Consulente sulla base del numero di Appuntamenti Qualificati risultanti dai report quindicinali di <br/>cui all&#8217;Art. 5.3. I corrispettivi s&#8217;intendono al netto di imposte. L&#8217;IVA e gli adempimenti fiscali si applicano secondo <br/>la normativa vigente e, ove ricorrano i presupposti, con meccanismo di inversione contabile (reverse charge). <br/></p>
<p>5.3 Entro il giorno 1 (uno) e il giorno 15 (quindici) di ogni mese, il Consulente trasmetter&#224; al Committente un <br/>report riepilogativo degli Appuntamenti Qualificati generati nel periodo di riferimento. Eventuali rilievi <br/>documentati su errori materiali del report dovranno pervenire al Consulente entro e non oltre 48 (quarantotto) ore <br/>dal ricevimento; decorso tale termine senza osservazioni, il report si intender&#224; approvato a tutti gli effetti ai fini <br/>della fatturazione. Sulla base del report, il Consulente emetter&#224; regolare fattura con scadenza di pagamento a 5 <br/>(cinque) giorni dalla data di emissione. Il Committente si impegna a corrispondere al Consulente il relativo <br/>importo entro e non oltre detto termine. I pagamenti dovranno essere effettuati esclusivamente tramite bonifico <br/>bancario o tramite link di pagamento digitale fornito dal Consulente, secondo le istruzioni comunicate di volta in <br/>volta dal Consulente. <br/> <br/>5.4 Ai fini del presente Contratto, per &#8220;Appuntamento Qualificato&#8221; si intende un incontro telefonico, virtuale o dal <br/>vivo, fissato dal Consulente con un soggetto appartenente ad un&#8217;organizzazione coerente con i parametri di <br/>Ideal Customer Profile (ICP) previamente concordati tra le Parti e dettagliati nell&#8217;Allegato A, parte integrante del <br/>presente Contratto. L&#8217;Appuntamento si considera regolarmente svolto qualora il prospect effettivamente <br/>partecipi e si presenti all&#8217;incontro, ovvero qualora, pur essendo il prospect presente e disponibile, l&#8217;incontro non <br/>abbia luogo per cause imputabili al Committente (es. assenza, ritardo, indisponibilit&#224; o impossibilit&#224; del <br/>Committente a proseguire la call). L&#8217;avvenuto svolgimento potr&#224; essere provato mediante evidenze oggettive, a <br/>titolo esemplificativo e non esaustivo: conferme di calendario, log di accesso o di connessione alla call, <br/>corrispondenza email o messaggistica di conferma, note CRM, registrazioni di sistema o altre tracce <br/>documentali idonee a dimostrare la regolare organizzazione e partecipazione del prospect. <br/> <br/>5.5 Il Consulente erogher&#224; i servizi di lead generation e appointment setting in favore del Committente senza <br/>vincolo di soglia minima o massima di Appuntamenti Qualificati da generare. Tale caratteristica rappresenta un <br/>beneficio per il Committente, in quanto consente di adattare in modo flessibile e scalabile l&#8217;attivit&#224; per tutta la <br/>durata del Contratto, seguendo l&#8217;andamento delle esigenze commerciali e la crescita del business. I cluster di <br/>mercato e i relativi target da contattare saranno definiti congiuntamente tra le Parti e potranno essere aggiornati <br/>periodicamente. Eventuali indicazioni o stime sul numero di Appuntamenti Qualificati hanno valore puramente <br/>organizzativo e previsionale, senza costituire garanzia di risultato o obbligo contrattuale. Resta inteso che il <br/>Consulente si impegner&#224; a strutturare e implementare strategie di contatto e qualificazione coerenti con gli <br/>obiettivi prefissati con il Committente, in un&#8217;ottica di miglioramento continuo delle performance. Gli <br/>aggiornamenti dell&#8217;ICP e/o dei cluster concordati per iscritto (anche a mezzo PEC o email) divengono efficaci a <br/>partire dal primo ciclo di outreach utile successivo alla relativa comunicazione, senza effetto retroattivo sugli invii <br/>o sulle attivit&#224; gi&#224; eseguite. <br/> <br/></p>
<p> <br/></p>
<p>4 </p>

</div></div>
<div style="page-break-before:always; page-break-after:always"><div><p> <br/></p>
<p>5.6 Qualora il Committente intenda aggiungere ulteriori ICP, ciascuno sar&#224; formalizzato in un separato Allegato <br/>numerato progressivamente (Allegato A1, A2, &#8230;) al presente Contratto. Ogni nuovo ICP costituir&#224; una nuova <br/>richiesta autonoma, soggetta ai corrispettivi unitari specificamente concordati e indicati nell&#8217;Allegato <br/>corrispondente, applicabili agli Appuntamenti Qualificati generati nell&#8217;ambito dello specifico ICP, senza necessit&#224; <br/>di stipulare un nuovo contratto. Restano ferme le condizioni generali del presente Contratto, che si <br/>applicheranno a ciascun ICP aggiuntivo. <br/></p>
<p>5.7 Qualora entro 60 (sessanta) giorni dalla sottoscrizione del presente Contratto non sia stato ancora svolto <br/>alcun Appuntamento Qualificato, le Parti si impegnano a rivalutare congiuntamente i parametri dell&#8217;Ideal <br/>Customer Profile (ICP) e/o i canali di outreach utilizzati, al fine di ottimizzare le attivit&#224; di generazione di <br/>appuntamenti. Tale rivalutazione potr&#224; comportare l&#8217;aggiunta di nuovi ICP mediante separati Allegati, ai sensi <br/>dell&#8217;art. 5.6, senza che ci&#242; incida sulla validit&#224; ed efficacia del presente Contratto. <br/></p>
<p>5.8 Il corrispettivo &#232; dovuto esclusivamente in relazione agli Appuntamenti Qualificati regolarmente svolti ai <br/>sensi dell&#8217;Art. 5.4, nonch&#233; in caso di rinvio/cancellazione comunicati con preavviso inferiore a 24 (ventiquattro) <br/>ore ai sensi dell&#8217;Art. 3.1-bis. Qualora il prospect non partecipi per cause a lui imputabili, l&#8217;Appuntamento non <br/>verr&#224; conteggiato n&#233; fatturato. Resta ferma la deroga di cui all&#8217;Art. 8.2 per gli Appuntamenti gi&#224; calendarizzati <br/>alla data di efficacia del recesso. <br/></p>
<p>5.9 Il Committente potr&#224; contestare per iscritto un Appuntamento Qualificato entro 72 (settantadue) ore dal suo <br/>svolgimento, indicando in modo puntuale i motivi e fornendo eventuali evidenze a supporto. In mancanza di <br/>contestazione nel termine indicato, l&#8217;Appuntamento si intender&#224; accettato e regolarmente fatturabile. Le <br/>contestazioni generiche o prive di riscontri non sospendono i termini di pagamento. In caso di mancato <br/>pagamento, totale o parziale, alle scadenze previste, il Consulente avr&#224; facolt&#224; di sospendere l&#8217;erogazione dei <br/>servizi fino all&#8217;integrale saldo, fatto salvo ogni ulteriore rimedio contrattuale o di legge. <br/></p>
<p><b>Articolo 6. Decorrenza e durata <br/></b></p>
<p>6.1 Ai soli fini del computo della durata contrattuale, il presente Contratto decorre dalla data del primo <br/>Appuntamento Qualificato effettivamente svolto dal Committente. Restano ferme l&#8217;efficacia del Contratto alla <br/>data di sottoscrizione e le obbligazioni economiche di cui all&#8217;art. 5. <br/></p>
<p>6.2 La durata del presente Contratto &#232; fissata in 12 (dodici) mesi a decorrere dalla data di efficacia di cui al <br/>comma precedente.  <br/></p>
<p>6.3 Almeno 60 (sessanta) giorni prima della naturale scadenza del Contratto, le Parti si impegnano a incontrarsi <br/>o a consultarsi al fine di valutare la prosecuzione, modifica o cessazione del rapporto contrattuale. In mancanza <br/>di diverso accordo scritto, il Contratto cesser&#224; automaticamente alla data di scadenza originariamente prevista. <br/></p>
<p>6.4 Tutti gli strumenti, sistemi, banche dati, know-how, script e metodologie utilizzati dal Consulente per <br/>l&#8217;esecuzione del Contratto restano di esclusiva titolarit&#224; del Consulente e non saranno oggetto di restituzione o <br/>trasferimento al Committente. Quest&#8217;ultimo avr&#224; diritto esclusivamente ai risultati dell&#8217;attivit&#224;, ossia agli <br/>Appuntamenti Qualificati generati durante la durata del Contratto. <br/></p>
<p><b>Articolo 7. Clausola risolutiva espressa <br/></b></p>
<p>7.1 Fermo restando il diritto al risarcimento di ogni danno eventualmente subito, il presente Contratto si <br/>intender&#224; risolto di diritto, ai sensi e per gli effetti dell&#8217;art. 1456 c.c., nei seguenti casi di grave inadempimento: <br/></p>
<p>a) mancato pagamento, totale o parziale, dei corrispettivi dovuti ai sensi dell&#8217;art. 5; <br/></p>
<p>b) violazione degli obblighi di riservatezza di cui all&#8217;art. 2; <br/></p>
<p>c) rifiuto ingiustificato del Committente di collaborare ai fini dell&#8217;esecuzione del Contratto, tale da impedire la <br/>corretta erogazione dei servizi; <br/></p>
<p> <br/></p>
<p>5 </p>

</div></div>
<div style="page-break-before:always; page-break-after:always"><div><p> <br/></p>
<p>d) utilizzo da parte del Committente dei risultati dell&#8217;attivit&#224; del Consulente in violazione dei termini del presente <br/>Contratto. <br/></p>
<p>7.2 La Parte che intenda avvalersi della presente clausola dovr&#224; darne comunicazione scritta all&#8217;altra Parte:  <br/></p>
<p>a.&#8203; mediante PEC, qualora il Committente abbia sede in Italia;  <br/>b.&#8203; mediante email certificata o altro sistema elettronico equivalente con prova di consegna, qualora il <br/></p>
<p>Committente abbia sede all&#8217;estero; in mancanza, anche a mezzo email ordinaria agli indirizzi indicati in <br/>epigrafe.  <br/></p>
<p>La risoluzione avr&#224; effetto decorso il termine di cui all&#8217;Art. 7.3, in mancanza di rimedio. <br/></p>
<p>7.3 La Parte inadempiente avr&#224; diritto a ricevere una comunicazione scritta contenente la descrizione dettagliata <br/>della natura e delle circostanze dell&#8217;inadempimento. La Parte inadempiente disporr&#224; di un termine non superiore <br/>a 7 (sette) giorni lavorativi dalla ricezione della comunicazione per porvi rimedio. Decorso inutilmente tale <br/>termine, il Contratto si intender&#224; risolto di diritto, ai sensi dell&#8217;art. 1456 c.c. <br/></p>
<p><b>Articolo 8. Recesso <br/></b></p>
<p>8.1 Alle Parti &#232; consentito di esercitare il diritto di recesso dal presente Contratto in qualsiasi momento, <br/>mediante comunicazione scritta inviata a mezzo posta elettronica all'altra Parte e con un preavviso di almeno 28 <br/>(ventotto) giorni. <br/></p>
<p>8.2 In caso di recesso da parte del Committente, restano comunque dovute tutte le obbligazioni gi&#224; maturate <br/>fino alla data di efficacia del recesso, incluse le somme fatturate o da fatturare in relazione agli Appuntamenti <br/>Qualificati gi&#224; generati o programmati. Tutti i pagamenti pendenti dovranno essere corrisposti entro e non oltre 7 <br/>(sette) giorni dalla data di cessazione del Contratto. In deroga a quanto previsto dall&#8217;Art. 5.8, restano altres&#236; <br/>dovuti gli Appuntamenti Qualificati gi&#224; calendarizzati alla data di efficacia del recesso e con data di svolgimento <br/>entro i successivi 14 (quattordici) giorni, nella misura del 100% del corrispettivo unitario pattuito. In caso di <br/>recesso da parte del Consulente, quest&#8217;ultimo avr&#224; diritto esclusivamente al pagamento delle prestazioni gi&#224; <br/>maturate fino a tale data, senza ulteriori oneri per il Committente. <br/></p>
<p>8.3 Il recesso di una delle Parti non pregiudica i diritti o le obbligazioni maturati precedentemente alla data di <br/>effettiva cessazione degli effetti del Contratto. Le clausole del presente Contratto che per loro natura sono <br/>destinate a sopravvivere cessazione dei relativi effetti, comprese, ma non limitate a, le clausole relative alla <br/>riservatezza, alla propriet&#224; intellettuale e alla risoluzione delle controversie, continueranno a essere valide e <br/>applicabili anche dopo il recesso dal Contratto. <br/></p>
<p><b>Articolo 9. Controversie <br/></b></p>
<p>9.1 Il presente Contratto &#232; regolato dalla legge italiana. Tutte le questioni relative alla validit&#224;, interpretazione, <br/>esecuzione e risoluzione del presente Contratto saranno interpretate e regolate in conformit&#224; con le leggi vigenti <br/>nella Repubblica Italiana. <br/></p>
<p>9.2 Per ogni controversia relativa a validit&#224;, interpretazione, esecuzione o risoluzione del presente Contratto, le <br/>Parti convengono la competenza esclusiva del Foro di Milano, con espressa rinuncia a qualsiasi altro foro <br/>eventualmente competente. <br/></p>
<p>9.3 Prima di adire le vie giudiziarie, le Parti si impegnano a tentare una composizione bonaria della controversia, <br/>eventualmente anche mediante procedura di mediazione o negoziazione assistita, da concludersi entro 30 <br/>(trenta) giorni dalla comunicazione scritta di insorgenza della controversia. <br/></p>
<p>9.4 Le spese legali e giudiziali saranno poste a carico della Parte soccombente, secondo quanto stabilito dal <br/>giudice competente. <br/></p>
<p> <br/></p>
<p>6 </p>

</div></div>
<div style="page-break-before:always; page-break-after:always"><div><p> <br/></p>
<p><b>Articolo 10. Clausola Solve et repete <br/></b></p>
<p>10.1 Il Committente riconosce che eventuali contestazioni relative alle prestazioni del Consulente non <br/>legittimano, di regola, la sospensione o il ritardo dei pagamenti dovuti. <br/></p>
<p>10.2 Il Committente si impegna a corrispondere integralmente al Consulente i corrispettivi dovuti nei termini <br/>stabiliti, con espressa rinuncia a sospendere, ritardare o rifiutare i pagamenti per motivi diversi da un grave e <br/>comprovato inadempimento del Consulente, tale da rendere del tutto inutilizzabile la prestazione. In ogni caso, il <br/>Committente non potr&#224; sollevare contestazioni o eccezioni di inadempimento prima di aver adempiuto <br/>all&#8217;obbligazione di pagamento relativa alle prestazioni gi&#224; eseguite e regolarmente utilizzabili. <br/></p>
<p>10.3 Eventuali controversie saranno trattate solo successivamente all&#8217;integrale adempimento dell&#8217;obbligazione <br/>di pagamento da parte del Committente, ferma restando la possibilit&#224; per quest&#8217;ultimo di agire giudizialmente <br/>per il rimborso o la restituzione, qualora ne sussistano i presupposti. <br/></p>
<p><b>Articolo 11. Clausola di riconoscimento del debito <br/></b></p>
<p>11.1 Il Committente riconosce che i corrispettivi dovuti al Consulente e regolarmente fatturati costituiscono <br/>obbligazioni certe, liquide ed esigibili ai sensi dell&#8217;art. 633 c.p.c., idonee a fondare la richiesta di decreto <br/>ingiuntivo in caso di mancato pagamento. <br/></p>
<p>11.2 In caso di mancato pagamento, il Consulente avr&#224; facolt&#224; di agire giudizialmente per il recupero del credito, <br/>anche mediante procedimento monitorio, con addebito al Committente di ogni spesa legale e procedurale <br/>sostenuta, oltre agli interessi moratori di legge di cui al D.Lgs. 231/2002. <br/></p>
<p><b>Articolo 12. Clausola di esigibilit&#224; immediata <br/></b></p>
<p>12.1 Il compenso pattuito &#232; esigibile alla data di scadenza concordata a semplice richiesta del Consulente, <br/>senza necessit&#224; di preventiva messa in mora formale. <br/></p>
<p>12.2 Ogni ritardo, anche parziale, nel pagamento sar&#224; considerato inadempimento grave e rilevante ai sensi <br/>dell&#8217;art. 1456 c.c., legittimando il Consulente a risolvere il contratto con comunicazione scritta, ferma restando la <br/>possibilit&#224; di agire per il recupero coattivo del credito. <br/></p>
<p><b>Articolo 13. Domiciliazione Bancaria e prova dell&#8217;avvenuto pagamento <br/></b></p>
<p>13.1 Il pagamento dovr&#224; avvenire esclusivamente mediante bonifico bancario sul conto indicato dal Consulente <br/>o tramite altri sistemi di incasso elettronico (es. piattaforme digitali di pagamento) espressamente comunicati dal <br/>Consulente. <br/></p>
<p>13.2 In caso di contestazione, l&#8217;onere della prova dell&#8217;avvenuto pagamento e della sua corretta ricezione <br/>incombe esclusivamente sul Committente. <br/></p>
<p><b>Articolo 14 Disposizioni finali <br/></b></p>
<p>14.1 Ogni modifica, variazione o integrazione al presente Contratto dovr&#224; risultare da atto scritto sottoscritto da <br/>entrambe le Parti. Ai fini del presente articolo, si considerano equiparati alla forma scritta anche gli scambi <br/>effettuati tramite PEC o altro sistema elettronico certificato che consenta prova dell&#8217;avvenuta ricezione. <br/></p>
<p>14.2 Le modifiche cos&#236; sottoscritte diverranno parte integrante e sostanziale del presente Contratto, con piena <br/>efficacia giuridica, fatti salvi i diritti e gli obblighi gi&#224; maturati dalle Parti fino a quel momento. <br/></p>
<p>14.3 Qualora una o pi&#249; clausole del presente Contratto siano dichiarate nulle, invalide o inapplicabili, in tutto o in <br/>parte, da un&#8217;autorit&#224; competente, tale nullit&#224;, invalidit&#224; o inapplicabilit&#224; non pregiudicher&#224; la validit&#224; e l&#8217;efficacia <br/>delle restanti disposizioni. <br/></p>
<p> <br/></p>
<p>7 </p>

</div></div>
<div style="page-break-before:always; page-break-after:always"><div><p> <br/></p>
<p>14.4 Le disposizioni del presente Contratto che, per loro natura, sono destinate a produrre effetti anche dopo la <br/>sua cessazione o scadenza (incluse, a titolo esemplificativo e non esaustivo, quelle relative a riservatezza, <br/>protezione dei dati, propriet&#224; intellettuale, corrispettivi gi&#224; maturati, foro competente e risoluzione delle <br/>controversie) continueranno a rimanere valide ed efficaci. <br/></p>
<p>14.5 Il presente Contratto costituisce l&#8217;integrale intesa tra le Parti in relazione al proprio oggetto e sostituisce e <br/>prevale su ogni precedente accordo, trattativa, promessa o intesa, scritta o verbale, intervenuta tra le Parti in <br/>relazione al medesimo oggetto. <br/></p>
<p>14.6 Nessuna delle Parti sar&#224; responsabile per danni indiretti o consequenziali (ivi inclusi, a titolo <br/>esemplificativo, lucro cessante, perdita di avviamento o di opportunit&#224; commerciali). La responsabilit&#224; <br/>complessiva del Consulente, per qualsivoglia titolo, non potr&#224; in alcun caso eccedere l&#8217;importo dei corrispettivi <br/>effettivamente pagati dal Committente nei 3 (tre) mesi antecedenti l&#8217;evento dannoso. Resta ferma la <br/>responsabilit&#224; del Consulente in caso di dolo o colpa grave. <br/></p>
<p>14.7 Nessuna Parte risponde per ritardi/inadempimenti dovuti a cause di forza maggiore (a titolo esemplificativo: <br/>interruzioni di servizi di comunicazione, blackout, eventi naturali, guerre, atti dell&#8217;autorit&#224;, scioperi di terzi). Le <br/>obbligazioni sospese riprenderanno non appena cessata la causa. <br/></p>
<p>14.8 Per 24 (ventiquattro) mesi dalla cessazione, il Committente si impegna a non assumere n&#233; sollecitare, <br/>direttamente o indirettamente, collaboratori del Consulente coinvolti nell&#8217;esecuzione del Contratto, salvo <br/>consenso scritto del Consulente. <br/></p>
<p>14.9 Le Parti agiscono come soggetti indipendenti; il presente Contratto non costituisce rapporto di agenzia, <br/>mandato, lavoro subordinato o joint venture. <br/></p>
<p>14.10 Salvo diversa indicazione scritta, tutte le comunicazioni rilevanti ai fini del Contratto saranno valide se <br/>inviate a mezzo PEC o email certificata agli indirizzi indicati in epigrafe o successivamente comunicati per <br/>iscritto. <br/></p>
<p>14.11 Il presente Contratto ha natura non esclusiva: ciascuna Parte resta libera di intrattenere rapporti con terzi, <br/>nel rispetto degli obblighi di riservatezza.  <br/></p>
<p>14.12 Nessuna Parte potr&#224; cedere, in tutto o in parte, il presente Contratto o i diritti/obblighi da esso derivanti <br/>senza il preventivo consenso scritto dell&#8217;altra Parte, salvo cessione a societ&#224; controllanti, controllate o collegate <br/>o in caso di cessione/affitto di ramo d&#8217;azienda, da comunicarsi per iscritto.  <br/></p>
<p>14.13 Tutti i corrispettivi previsti nel presente Contratto si intendono al netto di imposte, tasse e contributi. L&#8217;IVA <br/>sar&#224; applicata secondo la normativa vigente; per operazioni intra-UE B2B troveranno applicazione le regole di <br/>territorialit&#224; e, ove previsto, il meccanismo del reverse charge. Per le prestazioni rese dal Consulente con sede in <br/>altro Stato membro UE a favore di Committente soggetto passivo IVA in Italia, si applicano le regole di <br/>territorialit&#224; B2B e il meccanismo dell&#8217;inversione contabile (reverse charge), con integrazione a cura del <br/>Committente secondo la normativa applicabile. <br/></p>
<p>14.14 L&#8217;eventuale tolleranza di una Parte rispetto a inadempimenti o ritardi dell&#8217;altra non costituisce rinuncia ai <br/>propri diritti, i quali potranno essere fatti valere in qualsiasi momento. <br/></p>
<p>14.15 Ai fini del presente Contratto, per &#8220;giorni lavorativi&#8221; si intendono i giorni dal luned&#236; al venerd&#236;, esclusi i <br/>giorni festivi nel Paese di sede del Committente. <br/></p>
<p> <br/></p>
<p>8 </p>

</div></div>
<div style="page-break-before:always; page-break-after:always"><div><p> <br/></p>
<p>14.16 Le Parti riconoscono la validit&#224; della sottoscrizione mediante firma elettronica (anche semplice) apposta <br/>su copia PDF, nonch&#233; dello scambio di copie scansionate inviate via email/PEC. In tal caso, ciascuna Parte <br/>fornir&#224;, a richiesta dell&#8217;altra, l&#8217;originale controfirmato senza ritardo irragionevole. <br/></p>
<p>14.17 In caso di contrasto tra il presente Contratto e i suoi Allegati (ivi inclusi gli Allegati ICP), prevalgono le <br/>disposizioni del Contratto. Gli Allegati integrano e specificano, senza derogarvi salvo espresso rinvio. <br/></p>
<p>14.18 Salvo diverso diniego scritto del Committente, il Consulente pu&#242; indicare denominazione e logo del <br/>Committente tra le proprie referenze, senza divulgare informazioni riservate. <br/></p>
<p><b>Articolo 15 Qualifica professionale delle Parti <br/></b></p>
<p>15.1 Il Committente dichiara di agire nell&#8217;esercizio della propria attivit&#224; d&#8217;impresa o professionale e non in qualit&#224; <br/>di &#8220;consumatore&#8221; ai sensi del D.Lgs. 206/2005; pertanto il Codice del Consumo non si applica al presente <br/>Contratto, ivi compresi gli artt. 45 e ss. in tema di diritto di recesso. <br/></p>
<p>15.2 Il Committente dichiara e garantisce l&#8217;esattezza dei propri dati identificativi (denominazione, sede, <br/>C.F./P.IVA) e la sussistenza dei poteri di rappresentanza per la sottoscrizione del Contratto. <br/></p>
<p>15.3 In caso di dichiarazioni non veritiere o carenza di poteri, il Committente manleva e tiene indenne il <br/>Consulente da ogni conseguenza pregiudizievole, costo, sanzione o pretesa di terzi (incluse spese legali), fatti <br/>salvi i rimedi di legge, anche ai sensi degli artt. 1398 e 1456 c.c. <br/></p>
<p>15.4 Le presenti dichiarazioni costituiscono presupposto essenziale del consenso del Consulente e <br/>sopravvivono alla cessazione del Contratto. <br/></p>
<p>Luogo, Data<i> </i>____________________  <br/></p>
<p> <br/></p>
<p>Firma Consulente ____________________ <br/></p>
<p>Firma Committente ____________________ <br/></p>
<p>Ai sensi e per gli effetti dell&#8217;art. 1341, comma 2, del codice civile, il Committente dichiara di approvare specificamente le <br/>seguenti clausole contrattuali: Articolo 3 (Obblighi del Committente); Articolo 5 (Corrispettivo e modalit&#224; di pagamento); <br/>Articolo 6 (Decorrenza e durata), in particolare l&#8217;Art. 6.4 (Titolarit&#224; di strumenti e banche dati); Articolo 7 (Clausola risolutiva <br/>espressa); Articolo 8 (Recesso), in particolare la debenza degli appuntamenti calendarizzati; Articolo 9 (Controversie &#8211; foro <br/>esclusivo di Milano); Articolo 10 (Clausola &#8220;solve et repete&#8221;); Articolo 11 (Clausola di riconoscimento del debito); Articolo 12 <br/>(Clausola di esigibilit&#224; immediata); Articolo 13 (Domiciliazione bancaria e prova dell&#8217;avvenuto pagamento); Articolo 14.6 <br/>(Limitazione di responsabilit&#224;); Articolo 14.8 (Patto di non sollecitazione); Articolo 14.12 (Limitazioni alla cessione del <br/>contratto); Articolo 15 (Qualifica professionale; esclusione Codice del Consumo; manleva). <br/></p>
<p> <br/></p>
<p>Firma Consulente ____________________ <br/></p>
<p>Firma Committente ____________________ <br/></p>
<p> <br/></p>
<p>9 </p>

</div></div>
<div style="page-break-before:always; page-break-after:always"><div><p> <br/></p>
<p><b>ALLEGATO A | ICP (Ideal Customer Profile) <br/></b></p>
<p>Parte integrante e sostanziale del Contratto All You Can Leads &#8211; Pacchetto Performance <br/></p>
<p> <br/></p>
<p>Parametri di Ideal Customer Profile (ICP) <br/> <br/></p>
<p>Parametro Definizione concordata <br/></p>
<p>Area geografica  <br/></p>
<p>Settore  <br/></p>
<p>Fatturato minimo annuo  <br/></p>
<p> <br/></p>
<p>Corrispettivo unitario <br/></p>
<p>Il costo unitario per ciascun Appuntamento Qualificato relativo al presente ICP &#232; fissato in Euro ________ <br/>(________/00), al netto di imposte. <br/></p>
<p><i>Eventuali aggiornamenti o modifiche al presente ICP saranno formalizzati esclusivamente mediante nuovo <br/>Allegato numerato progressivamente (A1, A2, &#8230;), ciascuno con il proprio corrispettivo unitario. <br/></i></p>
<p> <br/></p>
<p>Luogo, Data<i> </i>____________________  <br/></p>
<p> <br/></p>
<p>Firma Consulente ____________________ <br/></p>
<p>Firma Committente ____________________ <br/></p>
<p> <br/></p>
<p> <br/></p>
<p> <br/></p>
<p> <br/></p>
<p>10 </p>

</div></div>
</body></html>