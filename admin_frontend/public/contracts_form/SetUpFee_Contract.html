<!DOCTYPE html PUBLIC "-//W3C//DTD HTML 4.01 Transitional//EN"
"http://www.w3.org/TR/html4/loose.dtd">
<html><head><title>CONTRATTO ALL YOU CAN LEADS | PACCHETTI</title>
<meta http-equiv="Content-Type" content="text/html; charset=UTF-8">
</head>
<body>
<div style="page-break-before:always; page-break-after:always"><div><p> <br/></p>
<p><b>CONTRATTO ALL YOU CAN LEADS | PACCHETTO SETUP FEE + REVENUE SHARE <br/></b>Di seguito anche semplicemente &#8220;Contratto&#8221; <br/></p>
<p>Tra <br/></p>
<p>4YOU 4YOUR FUTURE SOCIEDAD LTDA, con sede legale in Avenida Touroperador Neckermann 3, Campo <br/>Internacional, Maspalomas, 35100, Spagna, CIF B44593010, rappresentata dall&#8217;Amministratore Unico Giacomo <br/>Romano (di seguito, il &#8220;Consulente&#8221; o il &#8220;Fornitore&#8221;). <br/></p>
<p>e <br/></p>
<p>______________________________ , con sede legale in ______________________________&#8203; , C.F./P.IVA <br/>____________________ , rappresentata da ______________________________ in qualit&#224; di ____________________ , <br/>(di seguito &#8220;Committente&#8221; o &#8220;Cliente&#8221;) <br/></p>
<p>nel prosieguo congiuntamente indicati come &#8220;Parti&#8221;. <br/></p>
<p>premesso che <br/></p>
<p>-&#8203; Il Consulente &#232; la societ&#224; 4YOU 4YOUR FUTURE SOCIEDAD LTDA, operante nel settore dell&#8217;outreach <br/>multicanale (quali, a titolo esemplificativo, email, telefono, LinkedIn e altri canali digitali conformi alla <br/>normativa vigente), nonch&#233; nei servizi di lead generation e appointment setting, volta a supportare le <br/>imprese nell&#8217;acquisizione di contatti qualificati e nello sviluppo di nuove opportunit&#224; d&#8217;affari; <br/></p>
<p>-&#8203; Il Committente, conscio delle capacit&#224; professionali del Consulente, intende avvalersi di tali <br/>competenze e stipulare il presente contratto (&#8220;Contratto&#8221;); <br/></p>
<p>-&#8203; Nello specifico, il Committente intende avvalersi dei servizi professionali del Consulente per la <br/>generazione e pianificazione di appuntamenti qualificati con potenziali clienti; <br/></p>
<p>-&#8203;  Le Parti convengono che il modello di remunerazione applicabile al presente Contratto sia composto <br/>da:   <br/></p>
<p>A.&#8203; una quota iniziale di avvio (Setup Fee); e   <br/>B.&#8203; un corrispettivo variabile a percentuale (Revenue Share) calcolato sui ricavi netti <br/></p>
<p>effettivamente incassati dal Committente, riconducibili alle vendite derivanti dagli <br/>appuntamenti fissati dal Consulente, secondo i termini e le condizioni meglio precisati <br/>all&#8217;Articolo 5; <br/></p>
<p>-&#8203; La presente scrittura ha valore di contratto tra le Parti (&#8220;Contratto&#8221;). <br/></p>
<p>Tutto ci&#242; premesso, che costituisce parte integrante ed essenziale del Contratto, le Parti, come in epigrafe <br/>identificate convengono e stipulano quanto segue: <br/></p>
<p><b>Articolo 1. Oggetto  <br/></b></p>
<p>1.1 Il presente Contratto ha ad oggetto l&#8217;erogazione, da parte del Consulente, di servizi di lead generation e <br/>appointment setting in favore del Committente, finalizzati a favorire nuove opportunit&#224; di contatto commerciale e <br/></p>
<p> <br/></p>
<p>1 </p>

</div></div>
<div style="page-break-before:always; page-break-after:always"><div><p> <br/></p>
<p>a generare, attraverso tali attivit&#224;, opportunit&#224; di vendita attribuibili ai fini della remunerazione a Revenue Share <br/>di cui all&#8217;Articolo 5. <br/></p>
<p>1.2 L&#8217;attivit&#224; del Consulente si configura come obbligazione di mezzi e non di risultato, restando esclusa <br/>qualsiasi garanzia in merito al raggiungimento di specifici obiettivi economici o di fatturato. Resta tuttavia inteso <br/>che il Consulente si impegna a porre in essere tutte le attivit&#224; idonee e ragionevolmente necessarie a favorire la <br/>realizzazione di opportunit&#224; di vendita attribuibili, funzionali al calcolo della remunerazione a Revenue Share. <br/></p>
<p>1.3 Il Committente definisce i parametri del proprio Ideal Customer Profile (ICP), indicando i criteri di <br/>individuazione dei prospect di interesse (area geografica, settore di appartenenza e minimo di fatturato annuo). Il <br/>Consulente, avvalendosi di strumenti digitali, tecnologie di intelligenza artificiale e procedure analitiche, si <br/>impegna a tradurre tali indicazioni in attivit&#224; operative, a effettuare verifiche di coerenza e, ove necessario, a <br/>proporre al Committente suggerimenti di affinamento. In tale contesto, il Consulente proceder&#224; alla generazione <br/>e pianificazione di contatti e appuntamenti qualificati con soggetti coerenti con i parametri concordati, che <br/>costituiscono altres&#236; la base di riferimento per l&#8217;attribuzione delle vendite rilevanti ai fini del calcolo del Revenue <br/>Share. <br/></p>
<p>1.4 Il Committente resta l&#8217;unico responsabile della propria proposta commerciale, del pricing e delle condizioni <br/>di vendita. Il Consulente, nell&#8217;ambito delle attivit&#224; di lead generation e appointment setting, potr&#224; supportare il <br/>Committente nell&#8217;adattamento operativo dei messaggi di outreach ai diversi segmenti di mercato identificati, <br/>formulando suggerimenti volti a favorire l&#8217;interesse dei prospect e la pianificazione di appuntamenti qualificati. <br/>Resta inteso che ogni decisione finale relativa ai contenuti commerciali, alle offerte e alle condizioni economiche <br/>proposte ai clienti spetta esclusivamente al Committente; tali decisioni costituiranno la base per l&#8217;attribuzione <br/>delle vendite rilevanti ai fini del calcolo della remunerazione a Revenue Share. Eventuali mancate vendite <br/>derivanti da inadeguatezza della proposta commerciale, del pricing o delle politiche di vendita del Committente <br/>non potranno in alcun modo essere imputate al Consulente n&#233; incidere sulla validit&#224; del presente Contratto. <br/></p>
<p>1.5 Il Consulente si impegna a progettare e implementare una sequenza strutturata di contatti e iniziative di <br/>outreach, calibrata in base all&#8217;evoluzione dei fabbisogni del Committente e ai parametri di Ideal Customer Profile <br/>concordati. A tal fine, il Consulente collaborer&#224; con il Committente per definire messaggi, materiali di supporto e <br/>modalit&#224; operative idonee a facilitare la generazione di appuntamenti qualificati e lo sviluppo di nuove <br/>opportunit&#224; d&#8217;affari. Resta inteso che tali attivit&#224; rientrano nella fase di lead generation e appointment setting e <br/>non comportano alcuna responsabilit&#224; del Consulente in merito alla gestione, conduzione o conclusione delle <br/>trattative commerciali. <br/></p>
<p>1.6 Il Consulente, ai fini dell&#8217;esecuzione del presente Contratto, potr&#224; costituire, arricchire e utilizzare banche <br/>dati di contatti qualificati, con particolare riferimento a soggetti dotati di potere decisionale. Tali recapiti saranno <br/>selezionati mediante procedure di verifica multi-fase (inclusi controlli automatizzati e validazioni manuali) e <br/>saranno impiegati esclusivamente per finalit&#224; di lead generation e appointment setting in favore del <br/>Committente. La titolarit&#224; e i relativi diritti di sfruttamento delle banche dati restano in capo al Consulente, fatti <br/>salvi i diritti del Committente a ricevere unicamente i risultati dell&#8217;attivit&#224; svolta (appuntamenti qualificati e <br/>rendicontazioni correlate), senza alcuna pretesa di trasferimento o accesso integrale alle banche dati utilizzate. <br/></p>
<p>1.7 Il Consulente si impegna ad adottare una metodologia strutturata di selezione e qualificazione dei contatti, <br/>che prevede: <br/></p>
<p>a.&#8203; un sistema primario di screening volto a individuare soggetti dotati di effettivo potere decisionale; e <br/>b.&#8203; un meccanismo secondario di verifica, effettuato mediante personale specializzato e/o strumenti <br/></p>
<p>tecnologici, inclusi sistemi di intelligenza artificiale. <br/></p>
<p>Tali criteri di selezione saranno oggetto di progressivo perfezionamento sulla base dei risultati conseguiti e delle <br/>esigenze condivise con il Committente. Resta inteso che le metodologie e gli strumenti impiegati costituiscono <br/>know-how esclusivo del Consulente. L&#8217;attivit&#224; di affinamento sar&#224; svolta in coerenza con quanto previsto <br/>dall&#8217;Articolo 1.2, senza che ci&#242; implichi alcuna garanzia circa il raggiungimento di specifici volumi di vendita o <br/>obiettivi economici. <br/></p>
<p> <br/></p>
<p>2 </p>

</div></div>
<div style="page-break-before:always; page-break-after:always"><div><p> <br/></p>
<p>1.8 Il Consulente si impegna a sviluppare e applicare metodologie interne e procedure operative finalizzate <br/>all&#8217;ottimizzazione del processo di generazione dei contatti e degli appuntamenti qualificati. A tal fine, potr&#224; <br/>condurre attivit&#224; di test, analisi comparativa e miglioramento continuo delle proprie strategie e comunicazioni di <br/>outreach, nel rispetto delle normative vigenti e delle best practice di settore. Tali attivit&#224; rientrano <br/>esclusivamente nella fase di lead generation e appointment setting e non si estendono in alcun modo alla <br/>gestione del processo di vendita, alle trattative commerciali o alle relative comunicazioni, che restano di <br/>esclusiva competenza e responsabilit&#224; del Committente. <br/></p>
<p>1.9 Nell&#8217;ambito dello svolgimento delle attivit&#224; previste dal presente Contratto, il Consulente si riserva il diritto di <br/>avvalersi, a propria discrezione, di collaboratori, sub-fornitori e soggetti terzi qualificati, anche specializzati in <br/>specifiche fasi del processo, al fine di garantire la continuit&#224;, l&#8217;efficienza e il miglioramento delle prestazioni <br/>concordate. Resta inteso che l&#8217;eventuale delega o commissione a terzi non modifica la responsabilit&#224; generale <br/>del Consulente nei confronti del Committente in relazione alla corretta esecuzione delle attivit&#224;, n&#233; conferisce al <br/>Committente alcun diritto di interferire nella scelta, gestione o sostituzione dei soggetti coinvolti. <br/></p>
<p>1.10 Il Consulente avr&#224; l&#8217;onere di assicurare che tutti i collaboratori, sub-fornitori e soggetti terzi coinvolti <br/>nell&#8217;esecuzione delle attivit&#224; agiscano in conformit&#224; ai principi e agli standard etici e professionali adottati dal <br/>Consulente, nonch&#233; nel rispetto delle normative applicabili. Il Consulente garantisce che tali soggetti opereranno <br/>con la diligenza richiesta dalla natura delle prestazioni, preservando in ogni momento la qualit&#224;, l&#8217;affidabilit&#224; e <br/>l&#8217;integrit&#224; dei servizi forniti al Committente. <br/></p>
<p>1.11 Il Consulente dichiara e garantisce di detenere e mantenere la titolarit&#224; esclusiva delle banche dati utilizzate <br/>ai fini del presente Contratto, siano esse costituite internamente o acquisite tramite fornitori o piattaforme terze <br/>specializzate (a titolo esemplificativo: strumenti di lead intelligence, scraping o data enrichment), assicurando <br/>che i contatti siano raccolti, gestiti e trattati nel rispetto della normativa applicabile in materia di protezione dei <br/>dati personali (ivi incluso il Regolamento UE 2016/679 &#8211; GDPR), delle normative nazionali di recepimento e delle <br/>disposizioni vigenti in materia di comunicazioni commerciali e marketing diretto. Il Consulente si impegna altres&#236; <br/>a garantire l&#8217;adozione di meccanismi di opt-out e strumenti equivalenti nei canali di outreach utilizzati. Il <br/>Committente ricever&#224; esclusivamente i risultati delle attivit&#224; (Appuntamenti Qualificati e rendicontazioni <br/>correlate) e sar&#224; l&#8217;unico responsabile della gestione commerciale e contrattuale conseguente agli stessi. Resta <br/>inteso che eventuali comunicazioni, trattamenti o utilizzi successivi ai dati e alle informazioni emerse in sede di <br/>trattativa saranno di esclusiva competenza e responsabilit&#224; del Committente. Ciascuna Parte, per quanto di <br/>propria competenza, si impegna a rispettare le normative applicabili e a manlevare e tenere indenne l&#8217;altra Parte <br/>da ogni responsabilit&#224;, sanzione o conseguenza pregiudizievole derivante da violazioni imputabili al proprio <br/>ambito di responsabilit&#224;. <br/></p>
<p>1.11-bis Le Parti agiscono quali titolari autonomi del trattamento ai sensi dell&#8217;art. 4 GDPR, ciascuna per i <br/>trattamenti ricadenti nel proprio ambito di competenza. Ciascuna Parte manleva e tiene indenne l&#8217;altra da <br/>pretese, sanzioni o oneri derivanti da violazioni imputabili al proprio operato. <br/></p>
<p><b>Articolo 2. Obblighi del consulente <br/></b></p>
<p>2.1 Il Consulente si impegna a prestare la propria opera professionale con la massima diligenza, secondo <br/>quanto richiesto dalla natura dell&#8217;attivit&#224; esercitata e nel pieno rispetto delle leggi e delle normative vigenti <br/>applicabili al settore della consulenza commerciale e dei servizi di lead generation e appointment setting. <br/></p>
<p>2.2 Il Consulente assicura di svolgere la propria attivit&#224; in modo professionale e continuativo, mettendo a <br/>disposizione del Committente competenze, know-how e metodologie consolidate in materia di outreach <br/>multicanale, lead generation e appointment setting, al fine di garantire un servizio di qualit&#224;, conforme agli <br/>standard professionali del settore e orientato alla generazione di opportunit&#224; di vendita rilevanti ai fini del <br/>presente Contratto. <br/></p>
<p>2.3 Il Consulente si obbliga a mantenere la massima riservatezza in relazione a tutte le informazioni, dati e <br/>documenti, compresi quelli relativi ai clienti finali e alle vendite del Committente, di cui verr&#224; a conoscenza <br/>nell&#8217;esecuzione del presente Contratto. Tale obbligo permane anche successivamente alla cessazione del <br/>rapporto e si estende a collaboratori, sub-fornitori e soggetti terzi di cui il Consulente si avvale. Restano escluse <br/>dall&#8217;obbligo le informazioni gi&#224; pubbliche, quelle legittimamente acquisite da terzi o quelle la cui comunicazione <br/>sia imposta da legge o da ordine di un&#8217;autorit&#224; competente, previa tempestiva informativa al Committente. Il <br/></p>
<p> <br/></p>
<p>3 </p>

</div></div>
<div style="page-break-before:always; page-break-after:always"><div><p> <br/></p>
<p>Consulente si asterr&#224; dall&#8217;utilizzare le informazioni riservate per finalit&#224; diverse dall&#8217;esecuzione del Contratto e <br/>dal divulgarle a terzi senza il consenso scritto del Committente. <br/></p>
<p>2.4 L&#8217;obbligo di riservatezza riguarda non soltanto le informazioni espressamente qualificate come riservate dalle <br/>Parti, ma anche tutte quelle che, per natura, contenuto o contesto, debbano ragionevolmente essere <br/>considerate tali, incluse &#8211; a titolo esemplificativo &#8211; informazioni commerciali, tecniche, finanziarie, di marketing, <br/>dati sui clienti finali e strategie operative. <br/></p>
<p>2.5 Nello specifico, il Consulente si impegna a: <br/></p>
<p>a.&#8203; mettere a disposizione i propri sistemi, tecnologie, know-how e collaboratori qualificati con <br/>l&#8217;obiettivo di generare contatti qualificati e appuntamenti in favore del Committente; <br/></p>
<p>b.&#8203; utilizzare, a propria discrezione, gli strumenti digitali e tecnologici ritenuti opportuni, inclusi <br/>sistemi di intelligenza artificiale, al fine di ottimizzare l&#8217;esecuzione dei servizi; <br/></p>
<p>c.&#8203; condividere con il Committente aggiornamenti periodici sull&#8217;andamento delle attivit&#224;, mediante <br/>report o sessioni di confronto concordate, senza obbligo di reperibilit&#224; continuativa; <br/></p>
<p>d.&#8203; collaborare con il Committente per assicurare la corretta attribuzione delle vendite derivanti <br/>dagli appuntamenti fissati, ai fini del calcolo della remunerazione variabile a Revenue Share <br/>prevista dall&#8217;Articolo 5. <br/></p>
<p><b>Articolo 3. Obblighi del Committente <br/></b></p>
<p>3.1 Il Committente si impegna a rispettare i seguenti obblighi, essenziali per la corretta esecuzione del <br/>Contratto: <br/></p>
<p>a.&#8203; Collaborazione e materiali: fornire tempestivamente feedback, informazioni e asset (es. value <br/>proposition, listini, materiali di prodotto) necessari all&#8217;esecuzione delle attivit&#224;; nominare un referente <br/>unico con adeguati poteri decisionali. <br/></p>
<p>b.&#8203; Accessi operativi: garantire al Consulente gli accessi ai sistemi necessari (a titolo esemplificativo: CRM, <br/>calendario, strumenti di videoconference, caselle email dedicate) e mantenerli attivi per tutta la durata <br/>del Contratto. <br/></p>
<p>c.&#8203; Pipeline &amp; tagging: mantenere aggiornato il CRM e configurare le fasi di pipeline concordate, <br/>applicando correttamente i tag e le procedure di attribuzione definite con il Consulente. <br/></p>
<p>d.&#8203; Gestione appuntamenti: assicurare la presenza agli appuntamenti qualificati fissati; eventuali <br/>spostamenti dovranno essere comunicati con preavviso minimo di 24 (ventiquattro) ore. <br/></p>
<p>e.&#8203; Tempi di risposta e follow-up: contattare/rispondere ai prospect e dare seguito agli appuntamenti entro <br/>2 (due) giorni lavorativi; aggiornare lo stato delle opportunit&#224; entro 5 (cinque) giorni lavorativi dall&#8217;evento <br/>rilevante (call, meeting, offerta inviata). <br/></p>
<p>f.&#8203; Rendicontazione vendite: registrare in un documento di tracciamento condiviso fornito dal Consulente <br/>tutte le vendite attribuibili agli appuntamenti fissati, con cadenza settimanale, allegando idonee <br/>evidenze oggettive (contratto, fattura, checkout digitale o altra prova equivalente) e indicando la data di <br/>chiusura e di effettivo incasso. <br/></p>
<p>g.&#8203; Verifiche e attribuzione: collaborare alla corretta attribuzione delle vendite ai fini del calcolo della <br/>Revenue Share, consentendo, ove ragionevolmente richiesto, verifiche documentali a campione sui soli <br/>elementi necessari all&#8217;attribuzione e alla quantificazione dei ricavi netti, con esclusione di ogni accesso <br/>generalizzato ai sistemi del Committente. <br/></p>
<p>h.&#8203; Strumenti/metodologie: prendere atto che strumenti, procedure e metodologie del Consulente <br/>costituiscono attivit&#224; interna del medesimo e non comportano obbligo di consegna al Committente. <br/></p>
<p><i>Resta inteso che la mancata o tardiva registrazione delle vendite o la mancata collaborazione del Committente <br/>non potr&#224; in alcun modo essere imputata al Consulente n&#233; pregiudicare il diritto di quest&#8217;ultimo ai corrispettivi <br/>maturati ai sensi del presente Contratto. <br/></i></p>
<p>3.2 Il Committente prende atto e accetta che la responsabilit&#224; relativa alla gestione commerciale, alle decisioni <br/>di acquisto e alla conclusione delle vendite resta a suo esclusivo carico, senza alcuna garanzia di risultato da <br/>parte del Consulente. La capacit&#224; di chiusura delle trattative dipende dalla proposta commerciale, dal pricing, <br/></p>
<p> <br/></p>
<p>4 </p>

</div></div>
<div style="page-break-before:always; page-break-after:always"><div><p> <br/></p>
<p>dalle condizioni di vendita e dall&#8217;operativit&#224; del team del Committente. Eventuali criticit&#224; in tali ambiti non <br/>potranno essere imputate al Consulente n&#233; incidere sulla maturazione dei corrispettivi a titolo di Revenue Share. <br/></p>
<p>3.3 Il mancato rispetto, anche parziale, degli obblighi di cui al presente articolo comporter&#224; automaticamente: <br/></p>
<p>a.&#8203; l&#8217;esclusione di qualsiasi responsabilit&#224; del Consulente in merito all&#8217;efficacia dei servizi; <br/>b.&#8203; la decadenza di ogni diritto del Committente a sollevare contestazioni, richiedere rimborsi o avanzare <br/></p>
<p>pretese risarcitorie nei confronti del Consulente; <br/>c.&#8203; la facolt&#224; del Consulente di sospendere l&#8217;erogazione dei servizi fino alla regolarizzazione; <br/>d.&#8203; in caso di mancata registrazione o comunicazione delle vendite attribuibili, il diritto del Consulente di <br/></p>
<p>basarsi sulle evidenze oggettive disponibili (log di calendario, CRM condiviso, documentazione <br/>acquisita), che faranno piena prova ai fini del calcolo della Revenue Share, salvo che il Committente <br/>dimostri con idonea documentazione un diverso esito entro 7 (sette) giorni lavorativi dalla ricezione del <br/>report. <br/></p>
<p>3.4 Il Committente si impegna a mantenere un tasso di conversione minimo del 10% (dieci per cento) sugli <br/>Appuntamenti Qualificati effettivamente svolti, in coerenza con l&#8217;Ideal Customer Profile concordato. <br/></p>
<p>Ai fini del calcolo: <br/></p>
<p>a.&#8203; sono considerati esclusivamente gli Appuntamenti Qualificati che rispettano i criteri dell&#8217;ICP e che si <br/>siano regolarmente tenuti con la presenza del prospect; <br/></p>
<p>b.&#8203; sono esclusi dal computo eventuali appuntamenti non conformi all&#8217;ICP o annullati dal prospect. <br/></p>
<p>Il mancato raggiungimento del tasso di conversione minimo, per cause imputabili al Committente (es. <br/>inadeguatezza dell&#8217;offerta, politiche di pricing, mancata gestione commerciale o follow-up), comporter&#224; la <br/>decadenza di ogni diritto del Committente a sollevare contestazioni in merito all&#8217;efficacia dei servizi e non potr&#224; <br/>incidere sulla maturazione dei corrispettivi spettanti al Consulente a titolo di Revenue Share <br/></p>
<p><b>Articolo 4. Efficacia e avvio dei servizi <br/></b></p>
<p>4.1 Il presente Contratto acquista piena validit&#224; ed efficacia alla data di sottoscrizione da parte di entrambe le <br/>Parti. <br/></p>
<p>4.2 L&#8217;esecuzione operativa dei servizi avr&#224; inizio con le attivit&#224; preparatorie poste in essere dal Consulente <br/>(quali, a titolo esemplificativo: onboarding, definizione ICP, setup tecnologico e predisposizione delle campagne <br/>di outreach), che costituiscono di per s&#233; dimostrazione sufficiente dell&#8217;avvio del servizio. <br/></p>
<p>4.3 La decorrenza e la durata del presente Contratto sono disciplinate dall&#8217;Articolo 7. <br/></p>
<p><b>Articolo 5. Corrispettivo e modalit&#224; di pagamento <br/></b></p>
<p>5.1 Alla sottoscrizione del presente Contratto, il Committente corrisponder&#224; al Consulente un importo pari a <br/>Euro ______,00 (______/00), a titolo di contributo iniziale per l&#8217;avvio delle attivit&#224; e la copertura dei costi <br/>organizzativi e tecnologici. Tale importo rappresenta una quota di ingresso destinata a garantire la <br/>predisposizione e la messa in opera delle risorse necessarie all&#8217;erogazione dei servizi. La somma non &#232; <br/>rimborsabile, salvo quanto previsto dall&#8217;Articolo 5.10. <br/></p>
<p>5.2 Successivamente alla Setup Fee, il corrispettivo per i servizi oggetto del presente Contratto sar&#224; determinato <br/>in misura percentuale (&#8220;Revenue Share&#8221;) sui ricavi netti effettivamente incassati dal Committente e riconducibili <br/>alle vendite derivanti da Appuntamenti Qualificati generati dal Consulente. Ai fini del presente Contratto, per <br/><i>ricavi netti si intendono esclusivamente i corrispettivi effettivamente incassati dal Committente al netto di IVA, <br/></i>resi, note di credito, sconti straordinari e insoluti, ma al lordo di eventuali provvigioni, commissioni, compensi o <br/>costi interni (ivi compresi stipendi, costi di produzione, spese di marketing o qualsiasi altra voce di costo <br/>sostenuta dal Committente). &#200; espressamente escluso che il calcolo della Revenue Share possa riferirsi all&#8217;utile <br/>netto o al margine residuo del Committente: la base di calcolo resta unicamente quella dei ricavi netti come <br/></p>
<p> <br/></p>
<p>5 </p>

</div></div>
<div style="page-break-before:always; page-break-after:always"><div><p> <br/></p>
<p>sopra definiti. Il calcolo della Revenue Share decorre dal primo giorno del mese successivo al raggiungimento <br/>del &quot;Breakeven Point&#8221;, ossia quando il Committente ha incassato ricavi netti almeno pari alla Setup Fee <br/>corrisposta. Il pagamento della Revenue Share relativa a ciascun mese dovr&#224; essere effettuato entro la prima <br/>settimana del mese successivo, sulla base dei ricavi netti effettivamente incassati e documentati nel mese di <br/>riferimento. La misura della Revenue Share &#232; fissata come segue: <br/></p>
<p>&#10146;&#8203; ______% (______ per cento) sui ricavi netti; <br/></p>
<p>Eventuali ulteriori ICP o condizioni diverse dovranno essere oggetto di specifica pattuizione scritta ai sensi <br/>dell&#8217;Art. 5.6. <br/></p>
<p>5.2-bis Ai fini dell&#8217;applicazione della Revenue Share, ciascun cliente acquisito a valle di un Appuntamento <br/>Qualificato &#232; attribuito al Consulente per ______ (______) mesi decorrenti dalla data del primo incasso relativo a <br/>tale cliente. <br/></p>
<p>5.2-ter La Revenue Share si applica a tutti i ricavi netti incassati dal Committente dal medesimo cliente entro la <br/>finestra di cui al 5.2-bis, inclusi canoni, rinnovi, upsell e cross-sell, anche se riferiti a prodotti/servizi differenti. <br/></p>
<p>5.2-quater Non sono attribuibili &#8211; ed esclusi dal calcolo della Revenue Share &#8211; i ricavi derivanti da clienti gi&#224; <br/>presenti nel CRM del Committente con interazione commerciale documentata nei 180 (centoottanta) giorni <br/>antecedenti la data dell&#8217;Appuntamento Qualificato, purch&#233; tale pre-esistenza sia registrata dal Committente nel <br/>documento di tracciamento condiviso entro 5 (cinque) giorni lavorativi dall&#8217;appuntamento, allegando evidenze <br/>oggettive (a titolo esemplificativo: email/PEC, agenda/meeting calendar, proposta/offerta inviata, <br/>ordine/preventivo, opportunit&#224; gi&#224; aperta in CRM con data anteriore). La mera presenza del nominativo in <br/>anagrafica CRM, priva di tracce di interazione, non &#232; sufficiente. La registrazione effettuata oltre il termine di 5 <br/>(cinque) giorni non &#232; opponibile. In difetto, l&#8217;attribuzione si presume in favore del Consulente. <br/></p>
<p>5.2-quinquies Ai fini dell&#8217;attribuzione sono ricompresi i ricavi incassati da societ&#224; controllanti, controllate o <br/>collegate del cliente ai sensi dell&#8217;art. 2359 c.c., nonch&#233; da veicoli o soggetti correlati riconducibili al medesimo <br/>gruppo/beneficiario economico, quando la vendita derivi dall&#8217;Appuntamento Qualificato. <br/></p>
<p>5.3 Entro il giorno 1 (uno) di ciascun mese, il Committente &#232; tenuto a mettere a disposizione del Consulente, <br/>attraverso il documento di tracciamento condiviso, il riepilogo delle vendite effettivamente concluse e incassate <br/>nel mese precedente, attribuibili agli Appuntamenti Qualificati fissati dal Consulente, corredato da idonee <br/>evidenze oggettive (es. contratti firmati, fatture emesse e incassate, ricevute di pagamento, checkout digitali). Il <br/>Consulente, sulla base dei dati comunicati e delle eventuali verifiche documentali di cui all&#8217;Articolo 3, <br/>predisporr&#224; un report riepilogativo delle vendite attribuibili e della relativa quota di Revenue Share maturata. <br/>Eventuali rilievi documentati su errori materiali del report dovranno essere comunicati per iscritto dal <br/>Committente al Consulente entro e non oltre 48 (quarantotto) ore dalla ricezione; decorso tale termine senza <br/>osservazioni, il report si intender&#224; approvato a tutti gli effetti. Sulla base del report approvato (o tacitamente <br/>approvato), il Consulente emetter&#224; regolare fattura per la Revenue Share maturata nel mese di riferimento. Il <br/>Committente si impegna a corrispondere l&#8217;importo dovuto entro e non oltre 5 (cinque) giorni dalla data di <br/>emissione della fattura, esclusivamente tramite bonifico bancario o link di pagamento digitale fornito dal <br/>Consulente, secondo le istruzioni comunicate di volta in volta. Il mancato o ritardato invio dei dati da parte del <br/>Committente non sospende n&#233; differisce l&#8217;esigibilit&#224; della Revenue Share, che potr&#224; in tal caso essere calcolata <br/>dal Consulente sulla base delle evidenze oggettive disponibili (log di calendario, CRM condiviso, contratti gi&#224; <br/>acquisiti), con pieno valore probatorio salvo contestazione motivata entro 5 (cinque) giorni dal ricevimento del <br/>report. <br/> <br/>5.4 Ai fini del presente Contratto, per &#8220;Appuntamento Qualificato&#8221; si intende un incontro telefonico, virtuale o in <br/>presenza, fissato dal Consulente con un soggetto appartenente a un&#8217;organizzazione coerente con i parametri di <br/>Ideal Customer Profile (ICP) previamente concordati tra le Parti e dettagliati nell&#8217;Allegato A, parte integrante del <br/>presente Contratto. <br/></p>
<p>L&#8217;Appuntamento si considera regolarmente svolto qualora: <br/></p>
<p> <br/></p>
<p>6 </p>

</div></div>
<div style="page-break-before:always; page-break-after:always"><div><p> <br/></p>
<p>a.&#8203; il prospect effettivamente partecipi e si presenti all&#8217;incontro; oppure <br/>b.&#8203; pur essendo il prospect presente e disponibile, l&#8217;incontro non abbia luogo per cause imputabili al <br/></p>
<p>Committente (es. assenza, ritardo, indisponibilit&#224; o impossibilit&#224; del Committente a proseguire la call).  <br/></p>
<p>L&#8217;avvenuto svolgimento potr&#224; essere provato mediante evidenze oggettive, a titolo esemplificativo e non <br/>esaustivo: conferme di calendario, log di accesso o di connessione alla call, corrispondenza email o <br/>messaggistica di conferma, note CRM, registrazioni di sistema o altra documentazione idonea a dimostrare la <br/>regolare organizzazione e partecipazione del prospect. <br/></p>
<p>Restano espressamente esclusi dal computo gli appuntamenti: <br/></p>
<p>a.&#8203; non conformi all&#8217;ICP concordato; <br/>b.&#8203; annullati dal prospect senza effettiva partecipazione. <br/></p>
<p>Gli Appuntamenti Qualificati cos&#236; definiti costituiscono la base esclusiva per l&#8217;attribuzione delle vendite e per il <br/>calcolo della Revenue Share di cui al presente Articolo 5. In coerenza con quanto previsto dall&#8217;Articolo 3.4, il <br/>Committente si impegna a garantire un tasso minimo di conversione del 10% (dieci per cento) sugli <br/>Appuntamenti Qualificati effettivamente svolti e conformi all&#8217;ICP. Il mancato rispetto di tale soglia, per cause <br/>imputabili al Committente (es. offerta non competitiva, politiche di pricing, mancata gestione o follow-up), <br/>comporter&#224; la decadenza di qualsiasi contestazione relativa all&#8217;efficacia del servizio o alla maturazione della <br/>Revenue Share spettante al Consulente. <br/></p>
<p>5.5 Il Consulente erogher&#224; i servizi di lead generation e appointment setting in favore del Committente senza <br/>vincolo di soglia minima o massima di Appuntamenti Qualificati da generare, fermo restando che la <br/>remunerazione variabile a Revenue Share matura esclusivamente in relazione alle vendite attribuibili ad <br/>Appuntamenti Qualificati, come definiti nel presente Contratto. Tale impostazione costituisce un beneficio per il <br/>Committente, consentendo di adattare in modo scalabile e dinamico l&#8217;attivit&#224; di outreach per tutta la durata del <br/>Contratto, in funzione dell&#8217;andamento delle esigenze commerciali e del mercato di riferimento. I cluster di <br/>mercato, i segmenti target e gli eventuali ICP di riferimento saranno definiti congiuntamente tra le Parti e <br/>potranno essere aggiornati periodicamente, senza necessit&#224; di stipulare un nuovo contratto. Eventuali <br/>indicazioni o stime sul numero di Appuntamenti Qualificati hanno valore puramente organizzativo e previsionale, <br/>senza costituire garanzia di risultato n&#233; obbligo contrattuale. Resta inteso che il Consulente si impegner&#224; a <br/>strutturare e implementare strategie di contatto e qualificazione coerenti con gli obiettivi prefissati con il <br/>Committente, in un&#8217;ottica di miglioramento continuo delle performance. Gli aggiornamenti dell&#8217;ICP e/o dei <br/>cluster concordati per iscritto (anche a mezzo PEC o email) diverranno efficaci a partire dal primo ciclo di <br/>outreach utile successivo alla relativa comunicazione, senza effetto retroattivo sulle attivit&#224; gi&#224; eseguite n&#233; sui <br/>corrispettivi gi&#224; maturati. <br/> <br/>5.6 Qualora il Committente intenda aggiungere ulteriori ICP (Ideal Customer Profile), ciascuno sar&#224; formalizzato <br/>in un separato Allegato numerato progressivamente (Allegato A1, A2, &#8230;) al presente Contratto. Per ciascun <br/>nuovo ICP le Parti definiranno espressamente in detto Allegato la percentuale di Revenue Share applicabile. In <br/>mancanza di espressa pattuizione scritta, nessuna attivit&#224; potr&#224; essere avviata sul nuovo ICP e nessuna <br/>percentuale di Revenue Share si intender&#224; automaticamente estesa o applicata. Restano ferme le condizioni <br/>generali del presente Contratto, che continueranno a disciplinare gli ICP gi&#224; attivi senza necessit&#224; di stipulare un <br/>nuovo contratto. <br/></p>
<p>5.7 Qualora entro 90 (novanta) giorni dalla sottoscrizione del presente Contratto non sia stato ancora svolto <br/>alcun Appuntamento Qualificato, le Parti si impegnano a rivalutare congiuntamente i parametri dell&#8217;Ideal <br/>Customer Profile (ICP) e/o i canali di outreach utilizzati, al fine di ottimizzare le attivit&#224; e consentire l&#8217;avvio <br/>effettivo della generazione di appuntamenti. <br/></p>
<p>Tale rivalutazione potr&#224; comportare: <br/></p>
<p>a.&#8203; la modifica dei parametri dell&#8217;ICP esistente; e/o <br/>b.&#8203; l&#8217;introduzione di nuovi ICP mediante separati Allegati ai sensi dell&#8217;art. 5.6. <br/></p>
<p> <br/></p>
<p>7 </p>

</div></div>
<div style="page-break-before:always; page-break-after:always"><div><p> <br/></p>
<p>In ogni caso: <br/></p>
<p>-&#8203; la validit&#224; ed efficacia del presente Contratto non ne sono pregiudicate; <br/>-&#8203; la Setup Fee corrisposta resta definitivamente acquisita dal Consulente, salvo quanto previsto dalla <br/></p>
<p>clausola di garanzia economica (&#8220;Garanzia X2&#8221;); <br/>-&#8203; l&#8217;eventuale slittamento temporale dell&#8217;avvio delle attivit&#224; non sospende n&#233; proroga la durata <br/></p>
<p>contrattuale pattuita; <br/>-&#8203; ai fini della Garanzia X2, il periodo di valutazione decorrer&#224; dalla data di effettivo avvio delle attivit&#224; di <br/></p>
<p>generazione di appuntamenti, come risultante dal primo Appuntamento Qualificato svolto. <br/></p>
<p>5.8 Ai fini del calcolo della Revenue Share si considereranno esclusivamente le vendite riconducibili ad <br/>Appuntamenti Qualificati, come definiti all&#8217;Articolo 5.4, regolarmente svolti e conformi all&#8217;ICP. <br/></p>
<p>L&#8217;Appuntamento si considera regolarmente svolto qualora il prospect: <br/></p>
<p>a.&#8203; partecipi effettivamente all&#8217;incontro; ovvero  <br/>b.&#8203; pur essendo presente e disponibile, l&#8217;incontro non abbia luogo per cause imputabili al Committente (es. <br/></p>
<p>assenza, ritardo, indisponibilit&#224; o impossibilit&#224; del Committente a proseguire la call).  <br/></p>
<p>Sono esclusi dal computo gli appuntamenti non conformi all&#8217;ICP o annullati dal prospect per cause a lui <br/>imputabili. L&#8217;avvenuto svolgimento potr&#224; essere provato mediante evidenze oggettive, a titolo esemplificativo e <br/>non esaustivo: conferme di calendario, log di accesso o di connessione alla call, corrispondenza email o <br/>messaggistica di conferma, note CRM, registrazioni di sistema o altra documentazione idonea. Ai fini del calcolo <br/>della Revenue Share, saranno considerate unicamente le vendite riconducibili ad Appuntamenti Qualificati <br/>regolarmente svolti. <br/></p>
<p>5.9 Il Committente potr&#224; contestare per iscritto un Appuntamento Qualificato entro 72 (settantadue) ore dal suo <br/>svolgimento, indicando in modo puntuale i motivi e fornendo idonee evidenze a supporto. Decorso inutilmente <br/>tale termine, l&#8217;Appuntamento si intender&#224; approvato e validamente computabile ai fini dell&#8217;attribuzione delle <br/>vendite e del calcolo della Revenue Share. Le contestazioni generiche o prive di riscontri non saranno <br/>considerate valide e non sospenderanno in alcun modo le attivit&#224; di rendicontazione n&#233; l&#8217;esigibilit&#224; dei <br/>corrispettivi maturati. In caso di reiterata o immotivata contestazione, il Consulente si riserva la facolt&#224; di <br/>sospendere l&#8217;erogazione dei servizi fino a quando il Committente non avr&#224; fornito idonea documentazione a <br/>supporto delle contestazioni o, in mancanza, avr&#224; formalmente riconosciuto la validit&#224; dei report e degli <br/>Appuntamenti Qualificati comunicati, riprendendo la collaborazione secondo le procedure contrattuali. <br/></p>
<p>5.10 Il Consulente riconosce al Committente la possibilit&#224; di avvalersi della garanzia contrattuale sulla Setup Fee <br/>(&#8220;Garanzia X2&#8221;), disciplinata all&#8217;Articolo 6 del presente Contratto. <br/></p>
<p><b>Articolo 6. Garanzia sulla Setup Fee <br/></b></p>
<p>6.1 Il Consulente, al fine di condividere con il Committente non solo il rischio ma anche l&#8217;opportunit&#224; di crescita, <br/>riconosce al Committente una garanzia contrattuale di risultato sulla Setup Fee corrisposta (di seguito, la <br/>&#8220;Garanzia X2&#8221;). <br/></p>
<p>6.2 La Garanzia X2 attribuisce al Committente il diritto al rimborso integrale della Setup Fee corrisposta qualora <br/>ricorrano congiuntamente le seguenti condizioni: <br/></p>
<p>a.&#8203; il Committente abbia adempiuto diligentemente a tutti gli obblighi di collaborazione e di gestione <br/>commerciale previsti dal presente Contratto, ivi inclusa la gestione degli Appuntamenti Qualificati ai <br/>sensi dell&#8217;Articolo 3, conseguendo un tasso minimo di conversione del 10% (dieci per cento) sugli <br/>appuntamenti effettivamente svolti e conformi all&#8217;ICP; e <br/></p>
<p> <br/></p>
<p>8 </p>

</div></div>
<div style="page-break-before:always; page-break-after:always"><div><p> <br/></p>
<p>b.&#8203; i ricavi netti, come definiti all&#8217;Articolo 5.2 (ossia i corrispettivi effettivamente incassati dal Committente, <br/>al netto di IVA, resi, note di credito, sconti straordinari e insoluti, ma al lordo di eventuali costi o <br/>provvigioni interne), derivanti dagli Appuntamenti Qualificati generati dal Consulente, non abbiano <br/>raggiunto, nell&#8217;arco della durata contrattuale, un ammontare almeno pari a due volte (2x) l&#8217;importo della <br/>Setup Fee corrisposta. <br/></p>
<p>6.3 Il rimborso, ove spettante, potr&#224; essere richiesto dal Committente mediante comunicazione scritta al <br/>Consulente entro e non oltre 30 (trenta) giorni successivi alla data di scadenza del Contratto, allegando idonea <br/>documentazione comprovante il rispetto delle condizioni di cui al paragrafo 6.2. Decorso tale termine senza <br/>richiesta, la Garanzia X2 si intender&#224; definitivamente decaduta. <br/></p>
<p>6.4 Le disposizioni del presente Articolo integrano quanto previsto all&#8217;Articolo 5.10, senza sostituirle, e <br/>costituiscono parte integrante e sostanziale del presente Contratto. <br/></p>
<p><b>Articolo 7. Decorrenza e durata <br/></b></p>
<p>7.1 Ai soli fini del computo della durata contrattuale, il presente Contratto decorre dalla data del primo <br/>Appuntamento Qualificato effettivamente svolto dal Committente. Restano ferme l&#8217;efficacia del Contratto alla <br/>data di sottoscrizione e le obbligazioni economiche di cui all&#8217;art. 5. <br/></p>
<p>7.2 La durata del presente Contratto &#232; fissata in 12 (dodici) mesi a decorrere dalla data di efficacia di cui al <br/>comma precedente.  <br/></p>
<p>7.3 Almeno 60 (sessanta) giorni prima della naturale scadenza del Contratto, le Parti si impegnano a incontrarsi <br/>o a consultarsi al fine di valutare la prosecuzione, modifica o cessazione del rapporto contrattuale. In mancanza <br/>di diverso accordo scritto, il Contratto cesser&#224; automaticamente alla data di scadenza originariamente prevista. <br/></p>
<p>7.4 Tutti gli strumenti, sistemi, banche dati, know-how, script e metodologie utilizzati dal Consulente per <br/>l&#8217;esecuzione del Contratto restano di esclusiva titolarit&#224; del Consulente e non saranno oggetto di restituzione o <br/>trasferimento al Committente. Quest&#8217;ultimo avr&#224; diritto esclusivamente ai risultati dell&#8217;attivit&#224;, ossia agli <br/>Appuntamenti Qualificati generati durante la durata del Contratto. <br/></p>
<p><b>Articolo 8. Clausola risolutiva espressa <br/></b></p>
<p>8.1 Fermo restando il diritto al risarcimento di ogni danno eventualmente subito, il presente Contratto si <br/>intender&#224; risolto di diritto, ai sensi e per gli effetti dell&#8217;art. 1456 c.c., nei seguenti casi di grave inadempimento: <br/></p>
<p>a.&#8203; mancato pagamento, totale o parziale, dei corrispettivi dovuti ai sensi dell&#8217;art. 5; <br/>b.&#8203; violazione degli obblighi di riservatezza di cui all&#8217;art. 2; <br/>c.&#8203; rifiuto ingiustificato del Committente di collaborare ai fini dell&#8217;esecuzione del Contratto, tale da impedire <br/></p>
<p>la corretta erogazione dei servizi; <br/>d.&#8203; utilizzo da parte del Committente dei risultati dell&#8217;attivit&#224; del Consulente in violazione dei termini del <br/></p>
<p>presente Contratto. <br/>e.&#8203; mancata o ritardata comunicazione delle vendite attribuibili necessarie al calcolo della Revenue Share, <br/></p>
<p>oltre i termini previsti dagli artt. 3 e 5 <br/></p>
<p>8.2 La Parte che intenda avvalersi della presente clausola dovr&#224; darne tempestiva comunicazione scritta all&#8217;altra <br/>Parte: <br/></p>
<p>-&#8203; mediante PEC, qualora il Committente abbia sede in Italia; <br/>-&#8203; ovvero mediante email certificata o altro sistema elettronico equivalente che consenta prova <br/></p>
<p>dell&#8217;avvenuta consegna, qualora il Committente abbia sede all&#8217;estero. <br/></p>
<p> <br/></p>
<p>9 </p>

</div></div>
<div style="page-break-before:always; page-break-after:always"><div><p> <br/></p>
<p>In assenza di tali strumenti, la comunicazione potr&#224; validamente essere trasmessa anche all&#8217;indirizzo email <br/>ordinario indicato nel presente Contratto. La risoluzione avr&#224; effetto decorso il termine di cui all&#8217;Art. 8.3, ove <br/>previsto, e immediatamente in caso di mancato pagamento. <br/></p>
<p>8.3  La Parte inadempiente avr&#224; diritto a ricevere una comunicazione scritta contenente la descrizione <br/>dettagliata della natura e delle circostanze dell&#8217;inadempimento. La Parte inadempiente disporr&#224; di un termine <br/>non superiore a 7 (sette) giorni lavorativi dalla ricezione della comunicazione per porvi rimedio, fatta eccezione <br/>per l&#8217;ipotesi di mancato pagamento di cui alla lettera a), che comporta risoluzione immediata. Decorso <br/>inutilmente tale termine, il Contratto si intender&#224; risolto di diritto, ai sensi dell&#8217;art. 1456 c.c. <br/></p>
<p><b>Articolo 9. Recesso <br/></b></p>
<p>9.1 Ciascuna Parte potr&#224; recedere dal presente Contratto in qualsiasi momento, mediante comunicazione scritta <br/>inviata all&#8217;altra Parte a mezzo PEC (o, se non disponibile, email ordinaria) con un preavviso minimo di 60 <br/>(sessanta) giorni. <br/></p>
<p>9.2 In caso di recesso da parte del Committente: <br/></p>
<p>-&#8203; restano comunque dovute tutte le obbligazioni gi&#224; maturate fino alla data di efficacia del recesso, <br/>incluse la Revenue Share relativa alle vendite derivanti da Appuntamenti Qualificati gi&#224; svolti e i <br/>pagamenti pendenti; <br/></p>
<p>-&#8203; tutti gli importi dovuti dovranno essere corrisposti entro e non oltre 7 (sette) giorni dalla data di <br/>cessazione del Contratto; <br/></p>
<p>-&#8203; la Garanzia X2 di cui all&#8217;art. 6 decade automaticamente, restando escluso qualsiasi rimborso della <br/>Setup Fee. <br/></p>
<p>Il recesso esercitato dal Committente non comporta alcun obbligo, presente o futuro, di restituzione, rimborso o <br/>risarcimento a carico del Consulente oltre a quanto espressamente previsto dal presente Contratto. <br/></p>
<p>9.3 In caso di recesso da parte del Consulente, quest&#8217;ultimo avr&#224; diritto esclusivamente al pagamento della <br/>Revenue Share gi&#224; maturata fino a tale data, senza ulteriori oneri per il Committente. <br/></p>
<p>9.4  Il recesso non pregiudica i diritti o le obbligazioni gi&#224; maturati prima della cessazione.  <br/></p>
<p><b>Articolo 10. Controversie <br/></b></p>
<p>10.1 Il presente Contratto &#232; regolato dalla legge italiana. Tutte le questioni relative alla validit&#224;, interpretazione, <br/>esecuzione e risoluzione del presente Contratto saranno interpretate e regolate in conformit&#224; con le leggi vigenti <br/>nella Repubblica Italiana. <br/></p>
<p>10.2 Per ogni controversia relativa a validit&#224;, interpretazione, esecuzione o risoluzione del presente Contratto, le <br/>Parti convengono la competenza esclusiva del Foro di Milano, con espressa rinuncia a qualsiasi altro foro <br/>eventualmente competente. <br/></p>
<p>10.3 Prima di adire le vie giudiziarie, le Parti si impegnano a tentare in buona fede una composizione bonaria <br/>della controversia, anche mediante procedura di mediazione o negoziazione assistita, da concludersi entro 30 <br/>(trenta) giorni dalla comunicazione scritta di insorgenza della controversia. Resta inteso che tale procedura non <br/>sospende n&#233; pregiudica la possibilit&#224; per ciascuna Parte di adire direttamente l&#8217;autorit&#224; giudiziaria competente, <br/>qualora la mediazione o la negoziazione non abbiano esito positivo nel termine previsto. <br/></p>
<p>10.4 Le spese legali e giudiziali saranno poste a carico della Parte soccombente, secondo quanto stabilito dal <br/>giudice competente. <br/></p>
<p> <br/></p>
<p>10 </p>

</div></div>
<div style="page-break-before:always; page-break-after:always"><div><p> <br/></p>
<p><b>Articolo 11. Clausola Solve et repete <br/></b></p>
<p>11.1 Il Committente riconosce che eventuali contestazioni relative alle prestazioni del Consulente non <br/>legittimano, di regola, la sospensione o il ritardo dei pagamenti dovuti. <br/></p>
<p>11.2 Il Committente si impegna a corrispondere integralmente al Consulente i corrispettivi dovuti nei termini <br/>stabiliti, con espressa rinuncia a sospendere, ritardare o rifiutare i pagamenti per motivi diversi da un grave e <br/>comprovato inadempimento del Consulente, tale da rendere integralmente inutilizzabile la prestazione resa. In <br/>ogni caso, il Committente non potr&#224; sollevare eccezioni o contestazioni prima di aver adempiuto all&#8217;obbligazione <br/>di pagamento relativa alle prestazioni gi&#224; erogate e oggettivamente utilizzabili. <br/></p>
<p>11.3 Eventuali controversie saranno trattate solo successivamente all&#8217;integrale adempimento dell&#8217;obbligazione <br/>di pagamento da parte del Committente, ferma restando la possibilit&#224; per quest&#8217;ultimo di agire giudizialmente <br/>per il rimborso o la restituzione, qualora ne ricorrano i presupposti. <br/></p>
<p>11.4 Il mancato pagamento nei termini pattuiti costituisce grave inadempimento ai sensi dell&#8217;art. 1456 c.c., <br/>legittimando il Consulente a risolvere di diritto il Contratto, fermo restando il diritto al risarcimento di ogni <br/>maggior danno. <br/></p>
<p><b>Articolo 12. Clausola di riconoscimento del debito <br/></b></p>
<p>12.1 Il Committente riconosce che i corrispettivi dovuti al Consulente e regolarmente fatturati costituiscono <br/>obbligazioni certe, liquide ed esigibili ai sensi e per gli effetti dell&#8217;art. 633 c.p.c., idonee a fondare la richiesta di <br/>decreto ingiuntivo in caso di mancato pagamento. La fattura emessa dal Consulente e non contestata per <br/>iscritto entro 5 (cinque) giorni dal ricevimento far&#224; piena prova del credito vantato. <br/></p>
<p>12.2 In caso di mancato pagamento, il Consulente avr&#224; facolt&#224; di agire giudizialmente per il recupero del credito, <br/>anche mediante procedimento monitorio, con addebito al Committente di ogni spesa legale, procedurale e <br/>accessoria sostenuta (incluse spese di sollecito e oneri bancari), oltre agli interessi moratori previsti dal D.Lgs. <br/>231/2002. <br/></p>
<p><b>Articolo 13. Clausola di esigibilit&#224; immediata <br/></b></p>
<p>13.1 Il compenso pattuito &#232; esigibile alla data di scadenza concordata, senza necessit&#224; di preventiva <br/>costituzione in mora. <br/></p>
<p>13.2 Un ritardo superiore a 5 (cinque) giorni dalla scadenza, anche parziale, sar&#224; considerato inadempimento <br/>grave e rilevante ai sensi dell&#8217;art. 1456 c.c., legittimando il Consulente a risolvere il presente Contratto mediante <br/>comunicazione scritta, fatto salvo ogni diritto al recupero coattivo del credito e al risarcimento dei danni. <br/></p>
<p><b>Articolo 14. Domiciliazione Bancaria e prova dell&#8217;avvenuto pagamento <br/></b></p>
<p>14.1 Il pagamento dovr&#224; avvenire esclusivamente mediante bonifico bancario sul conto corrente indicato dal <br/>Consulente, ovvero tramite altri sistemi di incasso elettronico (a titolo esemplificativo: piattaforme digitali di <br/>pagamento) previamente autorizzati e comunicati dal Consulente. <br/></p>
<p>14.2 In caso di contestazione, l&#8217;onere della prova dell&#8217;avvenuto pagamento e della sua corretta ricezione <br/>incombe esclusivamente sul Committente. A tal fine, fanno piena prova esclusivamente le evidenze bancarie o <br/>elettroniche rilasciate dall&#8217;istituto di credito o dal gestore del sistema di pagamento utilizzato. <br/></p>
<p><b>Articolo 15. Disposizioni finali <br/></b></p>
<p>15.1 Ogni modifica, variazione o integrazione al presente Contratto dovr&#224; risultare da atto scritto sottoscritto da <br/>entrambe le Parti. Ai fini del presente articolo, si considerano equiparati alla forma scritta anche gli scambi <br/>effettuati tramite PEC o altro sistema elettronico certificato che consenta prova dell&#8217;avvenuta ricezione. <br/></p>
<p> <br/></p>
<p>11 </p>

</div></div>
<div style="page-break-before:always; page-break-after:always"><div><p> <br/></p>
<p>15.2 Le modifiche cos&#236; sottoscritte diverranno parte integrante e sostanziale del presente Contratto, con piena <br/>efficacia giuridica, fatti salvi i diritti e gli obblighi gi&#224; maturati dalle Parti fino a quel momento. <br/></p>
<p>15.3 Qualora una o pi&#249; clausole del presente Contratto siano dichiarate nulle, invalide o inapplicabili, in tutto o in <br/>parte, da un&#8217;autorit&#224; competente, tale nullit&#224;, invalidit&#224; o inapplicabilit&#224; non pregiudicher&#224; la validit&#224; e l&#8217;efficacia <br/>delle restanti disposizioni. <br/></p>
<p>15.4 Il recesso o la cessazione, per qualunque causa intervenuti, non pregiudicano i diritti o le obbligazioni gi&#224; <br/>maturati prima della cessazione stessa. Le disposizioni del presente Contratto che, per loro natura, sono <br/>destinate a produrre effetti anche dopo la sua cessazione o scadenza &#8211; comprese, a titolo esemplificativo e non <br/>esaustivo, quelle relative a riservatezza, protezione dei dati, propriet&#224; intellettuale, corrispettivi gi&#224; maturati e <br/>rendicontazione delle vendite, foro competente e risoluzione delle controversie &#8211; continueranno a produrre i loro <br/>effetti anche dopo la cessazione o il recesso. <br/></p>
<p>15.5 Il presente Contratto costituisce l&#8217;integrale intesa tra le Parti in relazione al proprio oggetto e sostituisce e <br/>prevale su ogni precedente accordo, trattativa, promessa o intesa, scritta o verbale, intervenuta tra le Parti in <br/>relazione al medesimo oggetto. <br/></p>
<p>15.6 Nessuna delle Parti sar&#224; responsabile per danni indiretti o consequenziali (ivi inclusi, a titolo <br/>esemplificativo, lucro cessante, perdita di avviamento o di opportunit&#224; commerciali). La responsabilit&#224; <br/>complessiva del Consulente, per qualsivoglia titolo, non potr&#224; in alcun caso eccedere l&#8217;importo dei corrispettivi <br/>effettivamente pagati dal Committente nei 3 (tre) mesi antecedenti l&#8217;evento dannoso. Tale limitazione di <br/>responsabilit&#224; si applica anche in caso di risoluzione anticipata o cessazione del presente Contratto, restando <br/>ferma la responsabilit&#224; del Consulente in caso di dolo o colpa grave. <br/></p>
<p>15.7 Nessuna Parte risponde per ritardi o inadempimenti dovuti a cause di forza maggiore (a titolo <br/>esemplificativo: interruzioni di servizi di comunicazione, blackout, eventi naturali, guerre, atti dell&#8217;autorit&#224;, <br/>scioperi di terzi). Le obbligazioni sospese riprenderanno non appena cessata la causa. <br/></p>
<p>15.8 Per 24 (ventiquattro) mesi dalla cessazione, il Committente si impegna a non assumere n&#233; sollecitare, <br/>direttamente o indirettamente, collaboratori del Consulente coinvolti nell&#8217;esecuzione del Contratto, salvo <br/>consenso scritto del Consulente. <br/></p>
<p>15.9 Le Parti agiscono come soggetti indipendenti; il presente Contratto non costituisce rapporto di agenzia, <br/>mandato, lavoro subordinato o joint venture. <br/></p>
<p>15.10 Salvo diversa indicazione scritta, tutte le comunicazioni rilevanti ai fini del Contratto saranno valide se <br/>inviate a mezzo PEC o email certificata agli indirizzi indicati in epigrafe o successivamente comunicati per <br/>iscritto. <br/></p>
<p>15.11 Il presente Contratto ha natura non esclusiva: ciascuna Parte resta libera di intrattenere rapporti con terzi, <br/>nel rispetto degli obblighi di riservatezza.  <br/></p>
<p>15.12 Nessuna Parte potr&#224; cedere, in tutto o in parte, il presente Contratto o i diritti e obblighi da esso derivanti <br/>senza il preventivo consenso scritto dell&#8217;altra Parte. Fermo restando quanto sopra, il Consulente avr&#224; facolt&#224; di <br/>trasferire il presente Contratto, previa semplice comunicazione scritta al Committente, a: <br/></p>
<p>a) societ&#224; controllanti, controllate o collegate ai sensi dell&#8217;art. 2359 c.c.; <br/></p>
<p>b) societ&#224; appartenenti al medesimo gruppo societario o partner strategici stabilmente coinvolti nell&#8217;erogazione <br/>dei servizi; <br/></p>
<p> <br/></p>
<p>12 </p>

</div></div>
<div style="page-break-before:always; page-break-after:always"><div><p> <br/></p>
<p>c) soggetti subentranti in caso di cessione o affitto di ramo d&#8217;azienda o operazioni straordinarie (fusione, <br/>scissione, conferimento). <br/></p>
<p>In tali ipotesi, il trasferimento sar&#224; pienamente valido ed efficace nei confronti del Committente dalla data di <br/>ricezione della comunicazione scritta. <br/></p>
<p>15.13 Tutti i corrispettivi previsti nel presente Contratto si intendono al netto di imposte, tasse e contributi. L&#8217;IVA <br/>sar&#224; applicata secondo la normativa vigente; per operazioni intra-UE B2B troveranno applicazione le regole di <br/>territorialit&#224; e, ove previsto, il meccanismo del reverse charge. <br/></p>
<p>15.14 Le Parti riconoscono la validit&#224; della firma elettronica (anche semplice) apposta su copia PDF, nonch&#233; <br/>dello scambio di scansioni via email/PEC. A richiesta, ciascuna Parte fornir&#224; l&#8217;originale controfirmato senza <br/>ritardo irragionevole. <br/></p>
<p>15.15 Ai fini del Contratto, per &#8220;giorni lavorativi&#8221; si intendono i giorni dal luned&#236; al venerd&#236;, esclusi i festivi nel <br/>Paese di sede del Committente. <br/></p>
<p>15.16 Salvo diverso diniego scritto del Committente, il Consulente pu&#242; indicare denominazione e logo del <br/>Committente tra le proprie referenze, senza divulgare informazioni riservate. <br/></p>
<p><b>Articolo 16 Qualifica professionale delle Parti <br/></b></p>
<p>16.1 Il Committente dichiara di agire nell&#8217;esercizio della propria attivit&#224; d&#8217;impresa o professionale e non in qualit&#224; <br/>di &#8220;consumatore&#8221; ai sensi del D.Lgs. 206/2005; pertanto il Codice del Consumo non si applica al presente <br/>Contratto, ivi compresi gli artt. 45 e ss. in tema di diritto di recesso. <br/></p>
<p>16.2 Il Committente dichiara e garantisce l&#8217;esattezza dei propri dati identificativi (denominazione, sede, <br/>C.F./P.IVA) e la sussistenza dei poteri di rappresentanza per la sottoscrizione. <br/></p>
<p>16.3 In caso di dichiarazioni non veritiere o carenza di poteri, il Committente manleva e tiene indenne il <br/>Consulente da ogni conseguenza, costo o pretesa di terzi (incluse spese legali), fatti salvi i rimedi di legge (artt. <br/>1398 e 1456 c.c.). <br/></p>
<p>16.4 Le presenti dichiarazioni costituiscono presupposto essenziale del consenso del Consulente e <br/>sopravvivono alla cessazione del Contratto. <br/></p>
<p> <br/></p>
<p>Luogo, Data<i> </i>____________________  <br/></p>
<p> <br/></p>
<p>Firma Consulente ____________________ <br/></p>
<p>Firma Committente ____________________ <br/></p>
<p> <br/></p>
<p>Ai sensi e per gli effetti dell&#8217;art. 1341, comma 2, c.c., il Committente dichiara di approvare specificamente le <br/>seguenti clausole: Art. 3 (Obblighi del Committente); Art. 5 (Corrispettivi &#8211; Revenue Share; rendicontazione; <br/>contestazioni), inclusi gli artt. 5.3, 5.9 e 5.10; Art. 6 (Garanzia X2); Art. 7 (Decorrenza e durata), in particolare 7.4 <br/>(titolarit&#224; strumenti e banche dati); Art. 8 (Clausola risolutiva espressa); Art. 9 (Recesso); Art. 10 (Controversie &#8211; <br/>foro esclusivo di Milano); Art. 11 (Solve et repete); Art. 12 (Riconoscimento del debito); Art. 13 (Esigibilit&#224; <br/></p>
<p> <br/></p>
<p>13 </p>

</div></div>
<div style="page-break-before:always; page-break-after:always"><div><p> <br/></p>
<p>immediata); Art. 14 (Domiciliazione bancaria e prova del pagamento); Art. 15.6 (Limitazione di responsabilit&#224;); <br/>Art. 15.8 (Non-sollecitazione); Art. 15.12 (Cessione del contratto); Art. 16 (Qualifica professionale; esclusione <br/>Codice del Consumo; manleva). <br/></p>
<p> <br/></p>
<p>Firma Consulente ____________________ <br/></p>
<p>Firma Committente ____________________ <br/></p>
<p> <br/></p>
<p> <br/></p>
<p>14 </p>

</div></div>
<div style="page-break-before:always; page-break-after:always"><div><p> <br/></p>
<p><b>ALLEGATO A | ICP (Ideal Customer Profile) <br/></b></p>
<p>Parte integrante e sostanziale del Contratto All You Can Leads &#8211; Pacchetto Setup Fee + Revenue Share <br/></p>
<p> <br/></p>
<p>Parametri di Ideal Customer Profile (ICP) <br/> <br/></p>
<p>Parametro Definizione concordata <br/></p>
<p>Area geografica  <br/></p>
<p>Settore  <br/></p>
<p>Fatturato minimo annuo  <br/></p>
<p> <br/></p>
<p>Corrispettivo &#8211; Revenue Share <br/>Per ciascun Appuntamento Qualificato relativo al presente ICP, le vendite derivanti saranno soggette <br/>all&#8217;applicazione della percentuale di Revenue Share concordata. <br/></p>
<p>La percentuale di Revenue Share applicabile al presente ICP &#232; fissata nella misura del ______ % (________ per <br/>cento) dei ricavi netti effettivamente incassati dal Committente, salvo diversa pattuizione scritta. <br/></p>
<p><i>Eventuali aggiornamenti o modifiche al presente ICP saranno formalizzati esclusivamente mediante nuovo <br/>Allegato numerato progressivamente (A1, A2, &#8230;), ciascuno con la propria percentuale di Revenue Share <br/>specificata. <br/></i></p>
<p> <br/></p>
<p>Luogo, Data<i> </i>____________________  <br/></p>
<p> <br/></p>
<p> <br/></p>
<p>Firma Consulente ____________________ <br/></p>
<p>Firma Committente ____________________ <br/></p>
<p> <br/></p>
<p> <br/></p>
<p> <br/></p>
<p>15 </p>

</div></div>
</body></html>